---
title: Van Brisbane naar Maryborough (19-11-2007)
author: nathalie
type: post
date: 2007-11-21T13:41:00+01:00
url: /weblog/2007/11/21/van-brisbane-naar-maryborough-19-11-2007/
commentFolder: 2007-11-21-van-brisbane-naar-maryborough-19-11-2007
categories:
- Vakantie
tags:
- Australie
resources:
- src: Dag13-Noosa-Strand-787032.jpg
  title: Noosa strand
- src: Dag13-Noosa-Nathalie-766009.jpg
  title: Nathalie op het strand van Noosa

---
Na twee dagen redelijk relaxen (voor ons doen, zo voelt het voor ons in ieder geval wel) en gewoon op één plek blijven, gingen we vandaag weer kilometers maken. We hebben nog best een flink stuk voor de boeg.   
{{< img "Dag13-Noosa-Strand-787032.jpg" ""  "Noosa strand" >}}  
Onze tussenstop was vandaag (na een tip van iemand uit Nederland) in Noosa. Echt een lief paradijsje. Mooie stranden, lekker rustig, en daarom heen een soort parkje. Ik vergeleek het –geheel ten onrechte trouwens- een beetje met Delftse Hout. Ik vond het in ieder geval zo knus, wel een aanrader inderdaad om even te stoppen.  
{{< img "Dag13-Noosa-Nathalie-766009.jpg" ""  "Nathalie op het strand van Noosa" >}}  
Nadat we daar lekker waren bijgekomen was het tijd om door te rijden naar Maryborough waar we een motel hebben gereserveerd voor twee dagen. Daarna snel nog even doorgereden naar Hervey Bay (waar de motelprijzen erg duur zijn) waar we de volgende ochtend een boottocht zouden maken naar Fraser Island. We hadden via internet een reservering gemaakt bij [Aussie Trax](http://fraserisland4wd.com.au/) en we wilden nog even checken of die was aangekomen. Al duimend (de tochten naar Fraser Island en de autoverhuur zijn erg populair, dus op tijd boeken) gingen we het kantoor binnen. Ze wisten meteen om welke boeking het ging en na een “No worries mate” stonden we geheel overdonderd weer buiten. We gaan naar Fraser Island! Maar de echte details ontbraken nog steeds... hadden ze de goede auto voor ons... we hadden nog steeds geen plattegrond van het eiland (krijgen we morgen). Nou ja, zo konden we nog veel meer vragen bedenken, maar we houden ons in. We maken ons niet meer druk en zien wel hoe het morgen gaat!  

Gegeten bij: [Hungry Jack’s](http://www.hungryjacks.com.au/) (een Burger King met whoppers, maar dan minder lekker)  
Overnacht in Wide Bay Motel - Maryborough  
Afgelegde afstand: 394 km
