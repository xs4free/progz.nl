---
title: Playa del Carmen (05-03-2009)
author: nathalie
type: post
date: 2009-03-08T01:02:00+01:00
url: /weblog/2009/03/08/playa-del-carmen-05-03-2009/
commentFolder: 2009-03-08-playa-del-carmen-05-03-2009
categories:
- Vakantie
tags:
- Mexico
- Playa del Carmen
resources: []

---
Ons hotel ligt 8,5 kilometer van Playa del Carmen. Vanaf ons hotel gaat er een paar keer per dag een gratis touringbus naartoe. Eigenlijk waren we van plan om vandaag helemaal niets en nog eens niets te doen, omdat we toch echt wel bij moesten komen van de vermoeiende rondreis (overigens wel een aanrader, maar je moet er wel enige conditie of anders doorzettingsvermogen –zoals ik- voor hebben). Maar we hadden nog wat boodschapjes nodig (zoals zeep om onze kleren mee te wassen, want we zweten wat af) en daarnaast waren we ook wel gewoon nieuwsgierig hoe Playa del Carmen eruit zou zien.  

Na het ontbijt hebben we dus de bus naar deze badplaats genomen. Het strand daar is echt supermooi. Breder dan in Cancun en ook wat fijner zand zo lijkt het. De zee is wel net zo mooi. :) Stiekem zijn we een beetje jaloers op de mensen die echt in Playa zitten, want ons strand is wat minder mooi (veel bijgeplante cocosnootbomen… wel fijn voor de schaduw, en ze hebben kunstmatige golfbrekers in het water gelegd. Daardoor wordt de zee aan het strand wel rustiger, maar het ziet er lelijk uit). Maar ons hoor je niet klagen hoor, we zijn allang blij dat we zo dicht aan het strand zitten!! Maar goed, terug naar Playa. Het leukste is al die winkeltjes daar. Wel allemaal toeristisch ingesteld natuurlijk, maar who cares. Alhoewel het ook wel fijn is om gewoon een paar meter te kunnen lopen zonder aangesproken te worden door iemand die een tour wil aansmeren. Negeren is de beste remedie. In het begin zei ik nog wel eens ‘No’, maar daar ben ik maar mee gestopt; geen beginnen aan ;-)  

Een bezoek van een paar uurtjes aan Playa was vandaag ons hoogtepunt (hahaha, erg hè!?!), de rest van de dag hebben we lekker in de schaduw gezeten en een boek gelezen.
