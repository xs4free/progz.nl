---
title: Cenotes (07-03-2009)
author: nathalie
type: post
date: 2009-03-08T01:10:00+01:00
url: /weblog/2009/03/08/cenotes-07-03-2009/
commentFolder: 2009-03-08-cenotes-07-03-2009
categories:
- Vakantie
tags:
- cenote
- Mexico
resources:
- src: 20090307-Ya-Kul-lagoon-725987.jpg
  title: Ya-Kul lagoon
- src: 20090307-Ondergrondse-cenote-753541.jpg
  title: Ondergrondse cenote
aliases:
- /weblog/vakantie/2009/03/cenotes-07-03-2009.html

---
Toen we Mexico geboekt hadden leek het ons leuk om in ieder geval een keer in een cenote te zwemmen. Dat is een soort grot. Je hebt ze in twee vormen: een gesloten (dus ondergronds) en open (dus gewoon de zon die boven je schijnt en je kan de natuur erom heen gewoon zien). Bij Chichen Itza hadden we al een indrukwekkende open cenote van bovenaf bekeken. Die gingen we vandaag niet evenaren, maar we hebben wel een leuke dag gehad.  

We werden om half 9 bij ons hotel opgehaald met een busje. Onze groep bestond uit 12 mensen (een heel minibusje vol), maar er waren ook andere busjes die exact hetzelfde deden, dus hier en daar was het een beetje dringen. {{< img "20090307-Ya-Kul-lagoon-725987.jpg" ""  "Ya-Kul lagoon" >}}  
Onze eerste stop was bij de Ya-Kul lagoon. In deze zijarm van de oceaan hebben we ruim een uur gesnorkeld. We hebben mooie vissen gespot. Wat verder naar de oceaan toe werd het water ruwer en waren er minder vissen te zien, of ik heb ze gemist ;-) We hebben in ieder geval onze spieren om tegen de stroom in te zwemmen vandaag goed gebruikt.  

De tweede stop was bij de gesloten cenote, waar ik me het meest op verheugde. Eigenlijk hoefde ik niet persé te snorkelen, dat wilden we eventueel later wel doen. Het ging mij om het zwemmen in een cenote en dit was de enige tour die in ons hotel werd aangeboden. De gesloten cenote dus: errug koud!! Maar ook erg mooi. Af en toe moest je wel oppassen waar je zwom of stond in verband met de rotsen, maar wat een gaaf gezicht (natuurlijk waren er lampen binnen zodat je toch nog wat kon zien). Er zwommen een paar kleine visjes, maar om die te compenseren vlogen er vleermuizen door de cenote!{{< img "20090307-Ondergrondse-cenote-753541.jpg" ""  "Ondergrondse cenote" >}}  
Na de lunch was het tijd voor de open cenote. Die hadden ze erg toeristisch ingericht. Je kon er vanaf een rots naar beneden springen of aan een kabelbaan het water in. De omgeving was wel erg mooi, maar minder indrukwekkend dus als bij Chichen Itza.  

Toen het begon te regenen (ja echt!!) was het tijd om weer terug te gaan naar het hotel. Hier zagen we dat we allebei toch nog wel verbrand zijn, ondanks de biologische zonnebrand. Biologisch? Ja, in dit soort wateren mag je alleen biologisch afbreekbare zonnebrand en anti-muggenspul gebruiken. Gelukkig hadden we dat van te voren al gehoord en hadden we dus al speciale zonnebrand mee (thanks Sanne!). Maar nu is het wel even tijd om af te koelen en vooral ook weer uit te rusten, want eigenlijk was deze tour toch wat inspannender dan we hadden gedacht ;-)
