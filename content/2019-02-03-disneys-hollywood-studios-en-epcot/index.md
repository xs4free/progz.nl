---
title: Disneys Hollywood Studios en Epcot
author: Rogier
type: post
date: 2019-02-03T23:30:00+01:00
url: /weblog/2019/02/03/disneys-hollywood-studios-en-epcot/
commentFolder: 2019-02-03-disneys-hollywood-studios-en-epcot
categories:
- Wereld trip 2019
images: ["01-epcot.jpg"]
resources:
- src: 01-epcot.jpg
  title: Meer in Epcot waar omheen alle werelddelen liggen
  params:
    banner: true
- src: 02-epcot-mexico.jpg
  title: Fabiënne bij Maya tempel
  params:
    imagegallery: true
- src: 03-geel-visje.jpg
  title: Leuk fel geel visje
  params:
    imagegallery: true
- src: 04-zeepaardjes.jpg
  title: Zeepaardjes op een tak
  params:
    imagegallery: true
- src: 05-koraalduivel.jpg
  title: Zeer giftige Koraalduivel
  params:
    imagegallery: true
- src: 06-nemo.jpg
  title: Nemo him self!
  params:
    imagegallery: true
- src: 07-hotdog-mac-and-cheese.jpg
  title: Hotdog met Mac-and-cheese
  params:
    imagegallery: true
- src: 08-epcot-planet-earth.jpg
  title: Epcot's Planet Earth bij zonsondergang
  params:
    imagegallery: true
- src: 09-epcot-planet-earth.jpg
  title: Epcot's Planet Earth bij zonsondergang
  params:
    imagegallery: true
- src: 10-cracker-barrel-diner.jpg
  title: Diner bij Cracker Barrel
  params:
    imagegallery: true

---
Twee parken in twee dagen. Tot nu toe doen we elke dag een nieuw park. De eerste twee parken die we al hebben gedaan (Animal Kingdom en Magic Kingdom) waren groot vergeleken bij de twee parken die we de afgelopen 2 dagen hebben gedaan: Disney’s Hollywood Studios en Epcot.

Op zaterdag zijn we naar Disney’s Hollywood Studios gegaan. Zoals (ondertussen) gebruikelijk bij ons, lukte het ons niet om rond openingstijd bij de ingang te staan, maar waren we rond 11:00 in het park. Angelica voelde zich vanmorgen al niet helemaal fit en dat werd er met het benauwde weer van vandaag niet beter op. We zijn daarom eerst rustig ergens in het park gaan zitten om onze route uit te stippelen. Tot onze verbazing bleken we al midden in het park te zitten, terwijl we nog geen 5 minuten gelopen hadden. Na de kaart grondig bestudeert te hebben, kwamen we tot de conclusie dat dit park niet draait om te attracties, maar veel meer om de shows. Nu hadden we al een fastpass gereserveerd staan voor een voorstelling over Frozen, dus daar zijn we eerst naartoe gegaan. Tijdens deze voorstelling werd door enkele acteurs en vele film-fragmenten de hele film Frozen nog een keer kort verteld, deze keer inclusief de nodige schuine grappen voor de ouders. De bekende liedjes kwamen uiteraard ook voorbij en ondanks dat Fabiënne wederom bang was voor de donkere (bioscoop achtige) zaal en de harde muziek, zagen we haar mondje toch vaak de woordjes meezingen. Aan het einde van de voorstelling moest ze toch wel toegeven dat ze het een leuke voorstelling had gevonden, want ze had tenslotte Anna en Elsa gezien!

Na de voorstelling zijn we naar het recent aangebouwde Toy Story Land gelopen. Hier zaten een paar attracties in die ons wel leuk leken, totdat we de wachtrijen bij deze attracties zagen! Zelfs de attractie Alien Swirling Saucers, wat niet veel meer dan ronddraaiende wagentjes zijn, had een wachttijd van meer dan een uur. Dit was veel te lang naar onze zin en daarom liepen we maar weer terug richting het centrale punt. Daar keken we nog eens goed op te kaart en kwamen we tot de conclusie dat we minimaal een uur moesten wachten tot een volgende voorstelling zou starten en dat we daarna eigenlijk de (Fabiënne vriendelijke) voorstellingen/attracties allemaal wel gezien/gedaan hadden. Aangezien Fabiënne nog steeds moe was en Angelica zich nog steeds niet lekker voelde, zijn we daarom rond 13:00 alweer richting ons huisje gegaan.

’s-Avonds zijn we voor de verandering even lekker uit eten gegaan. En dan niet zo’n ‘standaard’ (vooroordeel!) Amerikaans burgerrestaurant, maar naar de Cracker Barrel. Hier serveren ze wat authentiekere gerechten, zoals Meatloaf/Chicken Hot Pie en Grilled Pork Chops. Rogier heeft heerlijk zitten eten van de Meatloaf en Angelica nam een proeverij van ham, meatloaf en kip en allebei hadden we er groenten bij. Voor Fabiënne hadden ze patatjes met sperziebonen en appelmoes. Kortom, we hebben relatief gezond (in ieder geval met aardig wat groente erbij) gegeten.

De volgende dag (zondag) zijn we naar het Disney park Epcot gegaan. Deze staat in het thema van de toekomst en dingen over de wereld leren. De hoofdattractie en tevens het herkenbare beeld van het park is de grote koepel vlak achter de ingang waar in de attractie Spaceship Earth zit. Hier stap je in een karretje en word je langs allemaal decors geleid waarbij ze in vogelvlucht de ontwikkeling van de communicatie laten zien. Ze eindigen met dat onze communicatiemiddelen voor een enorme revolutie hebben gezorgd in hoe wij de wereld zien/beleven en vragen je daarna na te denken over hoe jouw toekomst er over een aantal jaar uit zal zien. Erg leuk gedaan en zelfs Fabiënne heeft zich uitstekend vermaakt. 

Hierna zijn wij naar de attractie Frozen Ever After gegaan. Een boottocht langs decors uit de film Frozen en zelfs met enkele klein ‘afdalingen’ erin. Om in het bootjes thema te blijven zijn we daarna naar de Gran Fiesta Tour Starring The Three Caballeros gegaan. Hier draaide het om 2 amigo’s die Donald Duck kwijt waren en die in allerlei scene’s over de hele wereld elkaar steeds net misliepen. Leuke decors in een verder rustig boottochtje, ideaal voor Fabiënne.

Als afsluiter zijn we nog naar het gedeelte over de zee gegaan. Hier konden we met een karretje langs scenes uit Finding Nemo in de attractie The Seas with Nemo & Friends. Tijdens het laatste stuk keek je een echt super groot aquarium in, waarbij ze Nemo erin projecteerden. Leuk uitgewerkt! Na deze rit konden we nog een rondje lopen langs de aquariums en was er ook een stuk waarbij je door grote glazen wanden het diepe aquarium in kon kijken. Dit was goed gevuld met vele vissen en dus leuk om even naar te kijken.

Tegen de tijd dat we hier klaar mee waren, was het al weer bijna 18:00. Voor ons een mooie tijd om terug richting het huisje te gaan. Vanaf de hoofdingang pakten we weer de standaard ‘tram’ die ons naar onze parkeerplaats brengt. Deze keer zat er een hele lollige medewerker op de tram die wat ons betreft mee had mogen doen aan een stand-up comedy show. We reden met een grote grijns op ons gezicht terug naar het huisje. En ondanks dat dit maar een ritje van iets meer dan een kwartier is, was Fabiënne al heel snel in slaap gevallen. 

Morgen en overmorgen mogen we nog de Disney parken bezoeken. Aangezien in Animal Kingdom en de Magic Kingdom toch verreweg de meeste attracties zitten (ook voor Fabiënne), gaan we deze bezoeken. Daarna snel de koffers weer inpakken en de auto inleveren in Orlando, want dan vliegen we (met een tussenstop van 1 dag in Los Angeles) naar Nieuw Zeeland!

Wist je dat:

- Een hotdog met mac-and-cheese best lekker is
- Angelica al gruwelt bij het idee
- Fabiënne een sticker aan een huilend meisje heeft gegeven, omdat zij dit zelf ook had gekregen toen ze was gevallen in een restaurant
- 25 graden hier vies benauwd kan aanvoelen
- Rogier onbedoeld zijn rugspieren aan het trainen is doordat Fabiënne steeds opgetild wil worden in de rij
- Fabiënne in elke winkel wel iets ziet wat ze wil hebben
- Ze meestal ook het duurste en onmogelijkste ding uitkiest (zoals een speelgoed magnetron van zo’n 3 kilo!)
- We haar dan "om moeten kopen" met een goedkoper/kleiner/lichter cadeautje 
