---
title: Animal Kingdom (7-5-2008, dag 4)
author: nathalie
type: post
date: 2008-05-10T15:30:00+02:00
url: /weblog/2008/05/10/animal-kingdom-7-5-2008-dag-4/
commentFolder: 2008-05-10-animal-kingdom-7-5-2008-dag-4
categories:
- Vakantie
tags:
- Amerika
- Oost-kant
resources:
- src: 20080507-Tree-of-Life-733094.jpg
- src: 20080507-Neushoorn-710594.jpg
- src: 20080507-Animals-784482.jpg

---
Amerikanen houden niet van ontbijten. Bij hotels en motels kom je vaak niet verder dan een bak koffie en een donut, kwamen we twee jaar geleden achter. In de omgeving van Orlando stikt het wel van de ontbijtaanbiedingen. All you can eat, wel te verstaan. Wij waren getipt over Ponderosa (’s morgens ontbijtbuffet, ’s avonds kan je er steaks eten). Voor 4 dollar per persoon mochten we zo veel eten als we wilden. Pancakes, toast, ei, cookies, cakes, etc.  Grappig om het een keer meegemaakt te hebben (wat een rare mensen kom je zo vroeg daar tegen), maar het is niet helemaal ons ding. Het was vooral ook erg vet. Wij houden het bij ons eigen ontbijtbuffetje: geroosterde boterhammetjes met ham en kaas, jam, chocopasta, glaasje jus  en een kilo fruit per ochtend! Ja we zijn gezond bezig. Fruit is hier erg goedkoop (omgerekend 3 euro voor 2 kilo gesneden fruit) en onwijs lekker.{{< img "20080507-Tree-of-Life-733094.jpg" ""  "" >}}  
Deze derde dag Disney World hebben we voor het grootste deel doorgebracht in Animal Kingdom. Het dierenpark van Disney en ook meteen het meeste uitgestrekte park. Als je hier naar toe gaat moet je zeker een safari door Afrika maken, dat is een van de topattracties hier. Erg leuk en hoewel het natuurlijk massaproductie blijft in zo’n groot park voelde het toch speciaal en hebben we heel wat echte dieren in het wild voorbij zien komen (giraffe, nijlpaarden, leeuwen, herten, olifanten, etc).{{< img "20080507-Neushoorn-710594.jpg" ""  "" >}}  
Het mooie van het park is dat het nog steeds heel erg Disney aanvoelt, natuurlijk ook vanwege alle dierenfiguren die terug komen, denk aan Lion King en Finding Nemo bijvoorbeeld. Van die laatste hebben we ook een bijzonder mooie musical bekeken in het park. Er waren 2 grote shows, eentje van de Lion King en een dus van Nemo. Lion King hadden we eerder al in Anaheim gezien en hoewel die ook erg mooi was, wilden we nu wat anders. Het zou mij niets verbazen als Finding Nemo de musical over een tijdje echt op Broadway komt en de wereld over gaat. Verder biedt dit park ook gewoon allerlei attracties, zoals bijvoorbeeld een wildwaterbaan waar je absoluut nat uit komt. Dat heb ik geweten ;-) En verder waren er ook achtbanen. En een leuke was een safaritocht (nu geen echte) door het donker terwijl je onderweg dinosaurussen tegenkomt.{{< img "20080507-Animals-784482.jpg" ""  "" >}}  
Rond een uurtje of drie hadden we alles gedaan wat we wilden doen en besloten we wat af te koelen in een waterpark. We ging naar Typhoon Lagoon.  Een van de twee waterparken van Disney, de rustige variant. Met een groot golfslagbad, wildwaterbanen enzo. Heerlijk om even af te koelen.  

Na het avondeten zijn we naar Disney’s Quest gegaan. We hadden gelezen dat je daar onder meer allerlei Arcade spelletjes kunt spelen. Dat leek ons wel leuk. Maar we verwachtten (waarschijnlijk gezien de naam) ook iets leerzaams – een soort museum ofzo. Maar het was echt alleen maar 5 verdiepingen interactieve spelletjes spelen. Quest was tot 11 uur ’s avonds open en die tijd hebben we volledig benut. Het is trouwens niet alleen maar Disney-gerelateerd, je kan er ook gewoon pacman spelen of Mario karten. Er waren ook een aantal grote spelletjes, zoals levend pinball (flipperkast), in een roeiboot zitten en al op en neer gaan over de golven, piraatje spelen op een boot en alle boten om je heen laten zinken. Ons favoriete spel was Astroblaster (had met Buzz Lightyear te maken van Toystory). Je ging met z’n 2-en in een soort botsauto zitten. Eén persoon stuurt en rijdt over zachte ballen heen. De ander zit er naast en pakt de ballen op en stopt ze in een soort kanon. Daarmee schiet je tegen je tegenstanders aan en in dat karretje gaan dan de discolichten aan en draaien ze een paar rondjes en kunnen ze even niets doen. Tis een beetje lastig om uit te leggen, maar geloof mij maar, dikke pret!! Ander iets wat ons erg is bijgebleven is een eigen achtbaan bedenken. We konden op een computer een nieuwe achtbaan bedenken. Leuk, wij de ene loop na de andere erin maken, kurketrekker hier en daar en nog wat nieuwe kunstjes die niet bestaan. Daar kregen we een bepaalde tijd voor. Toen die tijd afgelopen was verwachtten we dat we nu de hele achtbaan te zien kregen die we net hadden bedacht, maar we moesten met ons ticket verder naar een andere rij. Beetje suf, dachten we nog. Zo’n achtbaan bedenken is wel leuk, maar je wilt hem dan wel zien. En ineens (het duurde even) viel het kwartje toen we in de rij stonden. We stonden in de rij voor onze eigen achtbaan!!! We konden een simulator instappen en de computer zou dan onze achtbaan laden. Qua heftige baan hadden we 4 van de 5 sterren... We begonnen ineens een beetje te zweten. “Shit we beginnen meteen met een looping, daarna een kurkentrekker...” Toch waren we wel benieuwd en zijn maar in de rij blijven staan. En het was erg  tof om in je eigen achtbaan te zitten. Wie dit toch allemaal bedacht heeft!?! Goed, als je dus ooit naar Orlando gaat, moet je zeker een avondje vrij maken om hier eens rond te lopen. Je zal tijd te kort komen (net zoals wij) om alles te doen. Wij hebben in ieder geval wel de hele tijd met een big smile rondgelopen en ons weer kleine kinderen gevoeld, net als al de andere volwassenen daar ;-)  

Gegeten bij: Diromio's Pizza & Grill, Davenport  
Gereden afstand:  ??? miles (??? Kilometers)
