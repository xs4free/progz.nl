---
title: Koeien, schapen, zeehonden en prachtige stranden
author: Rogier
type: post
date: 2019-03-01T00:30:00+01:00
url: /weblog/2019/03/01/koeien-schapen-zeehonden-en-prachtige-stranden/
commentFolder: 2019-03-01-koeien-schapen-zeehonden-en-prachtige-stranden
categories:
- Wereld trip 2019
images: ["18-wharariki-beach.jpg"]
resources:
- src: 01-my-little-pony-is-favoriet.jpg
  title: My Little Pony is de favoriete serie van Fabienne op dit moment
  params:
    imagegallery: true
- src: 02-koeien-wharariki-beach.jpg
  title: Koeien op het pad naar Wharariki Beach
  params:
    imagegallery: true
- src: 03-wandelen-naar-wharariki-beach.jpg
  title: Wandelen naar Wharariki Beach
  params:
    imagegallery: true
- src: 04-bos-wharariki-beach.jpg
  title: Een stukje bos onderweg naar Wharariki Beach
  params:
    imagegallery: true
- src: 05-bos-overgang-duinen-wharariki-beach.jpg
  title: Bos gaat over in duinen naar Wharariki Beach
  params:
    imagegallery: true
- src: 06-duinen-wharariki-beach.jpg
  title: De duinen van Wharariki Beach
  params:
    imagegallery: true
- src: 07-duinen-wharariki-beach.jpg
  title: Duinen van Wharariki Beach
  params:
    imagegallery: true
- src: 08-wharariki-beach.jpg
  title: Wharariki Beach
  params:
    imagegallery: true
- src: 09-wharariki-beach.jpg
  title: Wharariki Beach
  params:
    imagegallery: true
- src: 10-wharariki-beach.jpg
  title: Mooie spiegeling Wharariki Beach
  params:
    imagegallery: true
- src: 11-fabienne-speelt-met-modder.jpg
  title: Fabienne speelt met modder
  params:
    imagegallery: true
- src: 12-zeehonden-wharariki-beach.jpg
  title: Zeehonden op Wharariki Beach
  params:
    imagegallery: true
- src: 13-zeehonden-wharariki-beach.jpg
  title: Zeehonden op Wharariki Beach
  params:
    imagegallery: true
- src: 14-zeehonden-wharariki-beach.jpg
  title: Zeehonden op Wharariki Beach
  params:
    imagegallery: true
- src: 15-zeehonden-wharariki-beach.jpg
  title: Zeehonden op Wharariki Beach
  params:
    imagegallery: true
- src: 16-wharariki-beach.jpg
  title: Wharariki Beach
  params:
    imagegallery: true
- src: 17-wharariki-beach.jpg
  title: Wharariki Beach
  params:
    imagegallery: true
- src: 18-wharariki-beach.jpg
  title: Wharariki Beach
  params:
    imagegallery: true
    banner: true
- src: 19-tak.jpg
  title: Fabienne speelt met een tak
  params:
    imagegallery: true
- src: 20-zand-wharariki-beach.jpg
  title: Mooie laagjes zand
  params:
    imagegallery: true
- src: 21-duinen-wharariki-beach.jpg
  title: Duinen van Wharariki Beach
  params:
    imagegallery: true
- src: 22-terug-wharariki-beach.jpg
  title: Teruglopen vanaf Wharariki Beach
  params:
    imagegallery: true
- src: 23-wharariki-beach.jpg
  title: Teruglopen vanaf Wharariki Beach
  params:
    imagegallery: true
- src: 24-airbnb-motueka.jpg
  title: Onze AirBNB in Motueka
  params:
    imagegallery: true
- src: 25-airbnb-motueka.jpg
  title: Onze AirBNB in Motueka
  params:
    imagegallery: true
- src: 26-buller-gorge.jpg
  title: Buller Gorge
  params:
    imagegallery: true
- src: 27-tauranga-bay.jpg
  title: Taurange Bay
  params:
    imagegallery: true
- src: 28-rots-zeehonden-kolonie-tauranga-bay.jpg
  title: Rots met zeehonden kolonie Taurange Bay (precies in het midden van de foto zwemmen ze)
  params:
    imagegallery: true
- src: 29-zeehondentauranga-bay.jpg
  title: Zeehonden Taurange Bay
  params:
    imagegallery: true
- src: 30-zeehonden-tauranga-bay.jpg
  title: Zeehonden Taurange Bay
  params:
    imagegallery: true
- src: 31-zeehonden-tauranga-bay.jpg
  title: Zeehonden Taurange Bay
  params:
    imagegallery: true
- src: 32-meeuwen-spotten-tauranga-bay.jpg
  title: Meeuwen spotten in Taurange Bay
  params:
    imagegallery: true
- src: 33-westkust-zuidereiland.jpg
  title: Westkust Zuidereiland Nieuw Zeeland
  params:
    imagegallery: true
- src: 34-airbnb-hokitika.jpg
  title: AirBNB in Hokitika
  params:
    imagegallery: true

---
Donderdag zijn wij vanuit Motueka naar Wharariki beach gereden. Een flinke rit van bijna 2 uur naar het noordelijkste puntje van het Zuidereiland. De route ging over bergen en door Golden Bay, een heerlijk stuk om te rijden. De laatste 4 kilometer naar Wharariki beach blijkt over een gravel weg te gaan. Van onze vorige keer in Nieuw Zeeland wisten we nog dat verhuurmaatschappijen waarschuwen dat je niet met je camper over zulke wegen mag rijden. Wij hebben nu geen camper maar een 4-wiel-aangedreven auto, dus wij zien geen probleem. Na 4 kilometer stuiteren (Fabiënne vind het prachtig dat haar stem trilt als de auto stuitert!) komen we onder het stof aan op de parkeerplaats. Hier staan tot onze verbazing toch nog de nodige campers en best veel auto’s.
 
Vanaf de parkeerplaats is het volgens het bordje 1 kilometer lopen naar het strand, wat je in 20 minuten kunt doen. We stappen via een klein trappetje over een hekje en staan midden in een weiland met koeien. Fabiënne ziet meteen de grote koeienvlaaien en roept “jakkie! Oppassen pappa!”. Het pad loopt via een grasheuvel omhoog, waar we over het volgende trappetje naar het volgende weiland stappen. Hier staan schapen en liggen dus ook schapen keutels. Fabiënne vind het nu al prachtig! 😉

Daarna gaat het pad door een stukje met bomen om uit te komen in een duingebied. Vanaf hier wordt het pad mul zand en kost het lopen wat meer moeite. Na een kleine duin omhoog geklommen te zijn, kijken we opeens uit over een grote duinvlakte met daarachter de zee en in de branding meerdere rotsen. Echt een super mooi gezicht! 

We lopen/glijden door de duinen naar de zee en zien een aantal mensen bij een rotsblok staan kijken. We lopen er naartoe en daar blijken meerdere jonge en volwassen zeehonden heerlijk in een ondiepe plas te liggen/spelen. Als we hadden gewild hadden we ze kunnen aaien, zo dichtbij konden we komen, maar we blijven op een meter of 10 afstand staan. We genieten echt van de speelsheid en onbezorgdheid van de dieren. 

Daarna lopen we nog een stukje langs de branding en maken daar prachtige spiegelende foto’s van het stukje strand dat net onder water staat met daarachter de rotsen in de branding. Hier zou ik rustig de hele dag kunnen gaan zitten en foto’s blijven maken. Helaas moeten we ook nog 2 uur terugrijden naar ons huisje en eerst nog teruglopen naar onze auto. Dus na zeker 2 uur op het strand, houden we het voor gezien.

Het wandelen terug door de duinen gaat beter dan we hadden verwacht, want we rekenden er een beetje op dat dat vies tegen zou kunnen vallen met het warme zonnetje/Fabiënne die het niet zo op bergopwaarts heeft en Angelica haar bekkeninstabiliteit. Maar we halen zonder spierpijn (met Fabiënne in de draagzak op mijn rug) de parkeerplaats. Tijdens de rit naar huis valt Fabiënne lekker in slaap en we maken het ons in het huisje dan ook gemakkelijk en halen nog een keer de lekker fish-and-chips en gaan op tijd slapen.

Want de volgende morgen (vrijdag 1 maart) moeten we het huisje verlaten en gaan we rijden naar Hokitika, waar we een volgende AirBNB hebben geboekt. Omdat ook dit een flink rit is (bijna 5 uur rijden), hebben we net voorbij de helft een stop ingepland bij Tauranga Bay. Dit is een strand met een korte wandelroute naar een uitkijkpunt waar je uitkijkt op rotsen waar een zeehonden kolonie woont. Ook hier zien we meerdere jonge zeehonden spelen in ondiep water, maar nu van een wat grotere afstand. Met de zoomlens van mijn Sony RX10mk4 kunnen we toch nog goed zien wat ze doen en dit is de eerste keer dat we deze camera echt nodig hebben voor de foto’s. Alle andere foto’s konden we tot nu toe af met onze iPhones (welke toch een stuk makkelijker mee te nemen zijn).

Vanaf Taurange Bay rijden we eerst naar het restaurantje dat op de borden staat aangegeven. Deze blijkt echter dicht te zijn, waardoor we een klein stukje terugrijden naar het plaatsje Westport om daar bij een Subway even snel een broodje te halen en iets verderop bij een klein bedrijventerrein even te tanken. Vanaf hier is het nog 2,5 uur rijden naar Hokitika, en aangezien het al 14:30 is, willen we nu toch wel snel weer op pad.

De weg loopt grotendeels langs de westkust van het Zuidereiland en is prachtig! Dit stukje van Nieuw Zeeland oogt nog erg groen (in tegenstelling tot het ‘binnenland’ wat door de droogte redelijk gelig oogt) en de wegen slingeren heerlijk rondom de bergen die eindigen in de zee. Je kan hier dus zeker niet ongestoord met 100 doorrijden zoals op een Nederlandse snelweg, maar dat is met zo’n omgeving zeker geen straf!

Onderweg komen we nog langs Punakaiki waar een zogenaamd blowhole (gat waar zeewater uit spuit) en pancake rocks te vinden zijn. Aangezien we hier langsrijden met praktisch laag water (en de blowhole dus weinig zal doen) en we nu toch al pas na 17:00 in Hokitika aankomen, slaan we Punakaiki even over. Waarschijnlijk rijden we hier later in de week nog een keer voor terug, want we blijven 3 dagen in Hokitika en vanaf daar is het een klein uurtje rijden.

In Hokitika hebben we weer een prachtig AirBNB huisje. Het is eigenlijk een gastenverblijf dat aan een ander huis is vastgebouwd, maar het heeft werkelijk alles. We kunnen de auto voor de deur parkeren en hebben een modern ingerichte woning met open keuken, 2 slaapkamers een zeer grote badkamer en internet/tv en airco. Ik kan vervelendere plekken bedenken om de komende 3 nachten te slapen. 😊

Wist je dat:

- Fabiënne zeehonden maar een eng geluid vind maken?
- We in Tauranga Bay meerdere Weka’s hebben zien lopen?
- Fabiënne deze nu kippies noemt? 😊
- De rit naar Tauranga Bay door de Buller Gorge ook erg mooi was?
- We tijdens een korte tussenstop in de Buller Gorge meer dan 10 sandfly’s in onze auto hadden?
- Deze beestje erger zijn dan muggen en vaak direct in de aanval gaan?
- Wij dus eerst 10 minuten bezig zijn geweest om alle sandfly’s in de auto te doden?
- Rogier desondanks weer 2 mooie rode jeukende plekken erbij heeft?
- Die sandfly’s het altijd op zijn hielen/benen gemunt lijken te hebben?
- Fabiënne op een of andere manier nog geen enkele keer is gebeten? 
- De ‘fish’ van de fish-and-chips olifantvis blijkt te zijn? 
- Wij moesten Googlen wat dit voor vis is?
- We dat pas gedaan hebben NA het eten van de vis? (hij was trouwens wel heel erg lekker)
- Fabiënne deze laatste dag om 23.00 uur nog niet slaapt?!