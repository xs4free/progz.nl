---
title: Mexico here we come
author: nathalie
type: post
date: 2009-02-20T20:41:00+01:00
url: /weblog/2009/02/20/mexico-here-we-come/
commentFolder: 2009-02-20-mexico-here-we-come
categories:
- Vakantie
tags:
- Mexico
- Yucatan
resources:
- src: kaart-738104.jpg

---
De (aanbevolen) DTP en Hepatitus A prikken hebben we gehaald, een klamboe is gekocht, evenals antimuggenspul (50% Deet), de paspoorten zijn verlengd en onze zomerkleren zijn opgezocht. Kortom: we zijn er klaar voor! O nee, we moeten nog even voldoende zonnebrand inslaan. Het schijnt er namelijk 25 - 30 graden te zijn... Hoe naar ;-)  

Dit jaar gaan we twee weken naar Mexico. We vertrekken op 24 februari en komen 11 maart weer terug. We vliegen met Martinair van Amsterdam naar Cancun. Die stad ligt in het zuid-oosten van Mexico. Hier blijven we een paar dagen om te acclimatiseren en te relaxen. Daarna worden we opgehaald met een bus(je) om aan een 6-daagse georganiseerde rondreis te beginnen, die we bij [Neckermann](http://www.neckermann.nl) reizen hebben geboekt. We kunnen op die manier een aantal tempels bezoeken en hoeven eens een keer niet zelf te rijden! Even een korte omschrijving van onze rondreis: we gaan naar Izamal, Chichén Itza, Uxmal, Palenque, Flores (in Guatemala), Tikal (ook Guatemala), Xunantunich, een stukje door Belize, Chetuma en Tulum. Zegt het je allemaal niets? Geen paniek, een uitgebreid reisverslag volgt nog ;-) Na deze rondreis verblijven we nog zes dagen in een all-inclusive hotel, [Sandos Caracol Beach Resort](http://www.sandoshotels.com/en/hotel-caracol-riviera-maya/descripcion.php), in Playa del Carmen. Van daaruit zullen we ongetwijfeld nog leuke dingen gaan doen, zoals snorkelen, grotten bezoeken, etc. Maar dat ligt nu nog niet vast. We gaan deze keer ook echt proberen om uit te rusten.  

We hebben geen idee of we onderweg of in onze hotels internet zullen hebben. Jullie merken het snel genoeg...   
{{< img "kaart-738104.jpg" ""  "" >}}  
Als je wilt reageren op onze blogs klik je onder een bericht op reacties. Als je geen google of blogger-account hebt, kies je voor anoniem of naam/url om je bericht achter te laten.
