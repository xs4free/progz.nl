---
title: Auckland dag 1 - Sky Tower [11-11-2017]
author: angelica
type: post
date: 2017-11-14T09:48:40+01:00
url: /weblog/2017/11/14/auckland-dag-1-sky-tower/
commentFolder: 2017-11-14-auckland-dag-1-sky-tower
categories:
- Wereld trip 2017
tags:
- Auckland
- Nieuw Zeeland
resources:
- src: 20171110-DSC00438.jpg
  title: Uitzicht vanuit Sky Tower
  params:
    banner: true
- src: 20171110-DSC00432.jpg
  title: Een cruiseschip dat aangemeerd lag in Auckland
- src: 20171110-DSC00434.jpg
  title: Sky Tower in Auckland
- src: 20171110-DSC00438.jpg
- src: 20171111-DSC00451.jpg
  title: Angelica op een glazen vloer in de Sky Tower van Auckland
- src: 20171111-IMG_6166.jpg
  title: 5 soorten bier proeven bij Brew on Quay in Auckland

---
Vandaag zijn we lekker rustig aan de dag begonnen. Wel heel erg vroeg. Fabiënne en ik waren weer om 5 uur wakker en Rogier volgde niet snel daarna. Lekker een beetje tv gekeken en een boterham gegeten. Fabiënne eet sinds we weg zijn niet zo heel erg goed. Brood wil ze niet en ook een warme maaltijd ziet ze niet zitten. Gelukkig wordt ze nog wel blij van fruit dus dat krijgt ze ook wanneer ze daarom vraagt.

{{< img "20171110-DSC00432.jpg" ""  "Een cruiseschip dat aangemeerd lag in Auckland" >}}

Later op de ochtend wilden we toch wel iets van de stad zien en besloten we naar de [Sky Tower](https://www.skycityauckland.co.nz/attractions/sky-tower/) te gaan. Volgens Google Maps moest dit in een kwartiertje te lopen zijn. Onderweg zijn we langs de haven gelopen waar nog veel oude, monumentale panden staan. Ook lag er een heel groot cruiseschip in de haven. Wij vragen ons dan altijd af hoe dat nou zou zijn op zo'n schip. We denken hetzelfde als in een all-inclusive hotel met het verschil dat zo'n cruise natuurlijk verschillende steden/ landen aandoet en je dus weer even een 'change of scenery' hebt. Voorlopig lijkt het ons nog niks.

{{< img "20171110-DSC00434.jpg" ""  "Sky Tower in Auckland" >}}

Bij de Sky Tower aangekomen wilde we natuurlijk wel naar boven. Qua uiterlijk lijkt hij iets op de Euromast. Er worden ook activiteiten aangeboden als een [Sky Jump](http://www.skyjump.co.nz/) (vanaf 192 meter!! Mij niet gezien!) en een [Sky Walk](http://www.skywalk.co.nz/) waarbij je, ook op 192 meter, een rondje mag lopen buiten om. Oke, je zit aan een wire vast maar dan nog….Ik werd al week in mijn knieën toen we in de lift naar boven gingen. Deze had een deels glazen vloer, waar ik niet naar gekeken heb, en op sommige punten kon je ineens naar buiten kijken. Deed me denken aan de Tower of Terror in Disney. Zoals sommige van jullie nog wel weten vond ik dat echt een vreselijke attractie.

{{< img "20171110-DSC00438.jpg" ""  "" >}}

Eenmaal boven hadden we natuurlijk prachtig uitzicht over de stad. Heel bijzonder om, in tegenstelling tot Hong Kong, hier zoveel laagbouw te zien. Alleen in het centrum staan hoge gebouwen. Daarbuiten hooguit een verdieping op een woning maar meer niet. Op deze etage (de 52<span style="font-size: 13.3333px;">e</span>) was er ook een stukje glazen vloer. Ondanks dat er bij stond dat het glas net zo sterk was als het beton van de vloer vond ik het toch wel spannend om erop te gaan staan en naar beneden te kijken. Maar…ik heb het gedaan!

{{< img "20171111-DSC00451.jpg" ""  "Angelica op een glazen vloer in de Sky Tower van Auckland" >}}

Hierna zijn we eerst even wat gaan drinken op de 51e etage met een heerlijke warme appeltaart met bolletje ijs erbij. Jammer alleen dat de muziek er zo hard stond dat je elkaar bijna niet kon verstaan. Uiteindelijk zijn we ook nog op de 60e etage geweest. Fabiënne lijkt die hoogtes nog niet echt te zien of in ieder geval niet te beseffen wat dat betekent. Zowel Jet als de baby werden steeds tegen het glas aan gezet en dan moest papa een foto maken terwijl zij mee keek. Ook hier kreeg ze weer volop de aandacht van verschillende mensen die haar zo schattig vonden. We worden daar hier zo vaak op aangesproken. Ik weet niet of dat hier normaal is dat mensen zo reageren op kinderen of dat het komt omdat Fabiënne zo licht is. In Dordt horen we vrijwel nooit iets. Ik ben in ieder geval steeds erg trots.

Na het bezoek aan de Sky Tower hebben we nog een beetje rond gewandeld in de stad. In een winkelpassage vlak bij ons appartement kwam ik langs een leuke winkel met allerlei paperwaren, kaarten, agenda’s etc. Dit bleek een winkel te zijn van een merk wat ik alleen van Instagram ken. Ik had geen idee dat er echte winkels van waren. Ik kon hier natuurlijk niet weg zonder iets te kopen. Jammer alleen dat ik op het prijskaartje van elk artikel wat ik gekocht heb steeds keek naar de Australische prijs. Die was toch “een beetje” anders dan de Nieuw Zeelandse prijs. Ik kwam hier alleen pas ’s avonds achter…. Oeps.

Fabiënne was in de tussentijd alweer in de wagen in slaap gevallen maar we wilden toch nog wel iets eten. Op de hoek van de straat zat een leuk restaurant, [Brew on Quay](http://brewonquay.co.nz/), waar ze 102 verschillende bieren hadden. Dat was wel in Rogier zijn straatje. We werden hier ook weer zeer vriendelijk geholpen en kregen een knus plekje achterin de zaak zodat Fabiënne rustig kon blijven slapen. We hebben hier een heerlijke burger gegeten en Rogier heeft een bierplankje met 5 verschillende biertjes op. (bij elkaar wel een liter!). Het restaurant bleek trouwens vroeger een politiebureau te zijn. Het pand was “listed” oftewel een monument dus veel was nog in de originele staat. Alle kantoren, de balie en zelfs de kluis (nu het kantoortje van de eigenaresse) zaten er nog in. We kregen ook nog uitgelegd dat de dames wc’s op de plek zaten waar vroeger de cellen waren. Super leuk!

{{< img "20171111-IMG_6166.jpg" ""  "5 soorten bier proeven bij Brew on Quay in Auckland" >}}

Zowel in de winkel als in het restaurant hadden we leuke gesprekken met de medewerkers die allemaal oprecht geïnteresseerd waren in waar wij vandaan kwamen en wat we allemaal gingen doen. Erg leuk.

Terug in het appartement hebben we met elkaar naar de oude film [Hocus Pocus](http://www.imdb.com/title/tt0107120/) met Bette Midler gekeken. Daarna weer vroeg naar bed want die jetlag valt vies tegen.
