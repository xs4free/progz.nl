---
title: Van Page naar Moab (14-09-2006)
author: nathalie
type: post
date: 2006-09-15T05:44:00+02:00
url: /weblog/2006/09/15/van-page-naar-moab-14-09-2006/
commentFolder: 2006-09-15-van-page-naar-moab-14-09-2006
categories:
- Vakantie
tags:
- Amerika
- westkust
resources:
- src: 20060914-Mexican-Hat-742281.jpg

---
{{< img "20060914-Mexican-Hat-742281.jpg" ""  "" >}}Vandaag hebben we weer een lange rit gemaakt. We zijn van Page naar Moab gereden en hebben de grens met Utah gepasseerd. Onderweg hebben we heel wat mooie en verschillende landschappen gezien en ook de [Mexican Hat Rock](http://en.wikipedia.org/wiki/Mexican_Hat,_Utah), zie hierboven. Moab is een echt gezellig toeristenstadje. Veel winkeltjes die ’s avonds nog open zijn (of zouden ze hier ook koopavonden kennen?!) en veel restaurants. We hadden in een aantal reisverslagen gelezen dat een slaapplaats vinden in Moab een ramp is, omdat er gewoon heel weinig dorpen in de buurt zijn en het dichtbij [Arches National Park](http://www. nps.gov/arch) is. We dachten dat dat wel mee zou vallen omdat we tot nu toe heel gemakkelijk een kamer kunnen boeken. Voor de zekerheid hebben we toch een internetreservering gemaakt vanmorgen en gelukkig maar! Overal branden hier de bordjes "no vacancy". Lucky us!  

Nadat we hadden ingecheckt, hebben we voor het eerst een was gedraaid. Jawel, er is een laundry hier in het hotel (wel 1 wasmachine en 1 droger). Zoals ik het nu zie kan je overal vrij makkelijk wassen, dus had ik wel wat minder kleding mee kunnen nemen ;-).   

We raken al erg gewend aan ons ‘zwerversbestaan’. We weten nu dat we gewoon kunnen wassen, overal doen de douches het. En met eten en drinken gaat het ook goed. We hebben aan het begin van onze reis een koelbox (echt nodig hier) gekocht, die we in elk hotel kunnen vullen met ijs. Die zit dus vol met lekker koele drankjes (veel water! Jus d’orange en wat frisdrank) en ook kaas. We slepen ook een tas mee met ontbijtspullen (aangezien ze hier in de motels/hotels geen echt ontbijt kennen, behalve donuts en koffie) : brood, jam, chocopasta, pindakaas, bordjes, bestek etc. We verwaarlozen onszelf dus niet ;-)   

Gereden aantal miles vandaag: 282  
Overnachten in: [Motel 6](http://www. motel6.com), Moab. (een redelijk luxe)  
Gegeten bij:  Family restaurant Fiesta Mexicana. (Eigenlijk hadden we ons erop verheugd te kunnen eten bij een Pancake restaurant hier, maar die bleek gesloten te zijn. Aangezien ons hotel het Pancake restaurant aanraadt voor ontbijt zullen ze dus niet ’s avonds open zijn, gekke Amerikanen.)
