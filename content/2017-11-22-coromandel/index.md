---
title: Coromandel [17-11-2017]
author: rogier
type: post
date: 2017-11-22T09:00:24+01:00
url: /weblog/2017/11/22/coromandel/
commentFolder: 2017-11-22-coromandel
categories:
- Wereld trip 2017
tags:
- Nieuw Zeeland
resources:
- src: 20171117-IMG_6474.jpg
  title: Coromandel Coast
  params:
    banner: true
- src: 20171117-DSC00791.jpg
  title: Coromandel Coast
  params:
    imagegallery: true
- src: 20171117-DSC00805.jpg
  title: Uitzicht vanaf weg naar Coromandel
  params:
    imagegallery: true
- src: 20171117-IMG_6444.jpg
  title: Miranda hot-springs
  params:
    imagegallery: true
- src: 20171117-IMG_6474.jpg
  title: Coromandel Coast
  params:
    imagegallery: true
- src: 20171117-DSC00877.jpg
  title: Fabienne op luchtkussen
  params:
    imagegallery: true

---
Op de camping in Miranda hebben ze een heetwaterbron op de camping zelf. Hier hebben ze heel handig het zwembad van de camping omheen gebouwd, waardoor je dus in een zwembad van 38-39 graden Celsius kunt zwemmen als je op de camping staat. Bij de receptie hadden wij al aangegeven dat we vanochtend iets later uit wilde checken, zodat we nog even gebruik konden maken van dit zwembad. Dus dat hebben we ook lekker gedaan. Het zwembad was die ochtend lekker rustig, behalve een vader en moeder met 3 kinderen, hadden we het zwembad het grootste deel van de tijd voor onszelf. Vanuit de camping lagen er een paar drijfplankjes/stangen waar Fabienne (met een klein beetje hulp van mij) heerlijk achter ons aan kon dobberen. Fabiënne vond het in eerste instantie wel heel erg spannend e wilde eigenlijk niet het water in. Toen ze er eenmaal inzat wilde ze er niet meer uit! Het voelde heerlijk aan, net een goed warm bad, maar dan in het formaat zwembad! We hebben daar dan ook zeker een uur vermaakt, voordat we gingen aankleden en de camper gereed hebben gemaakt voor vertrek.

De rit ging vandaag naar het stadje Coromandel Town, een historisch stadje in het oosten van het Noorder Eiland. Van de Nederlanders die we gesproken hadden in Kauri Coast, hadden we gehoord dat dit een erg leuk stadje was. Op weg naar het stadje zijn we eerst nog gestopt bij een supermarkt om wat brood en andere benodigdheden in te slaan. Vlak naast de supermarkt zat een garage. Aangezien we in het dashboard van de camper de melding kregen dat het rechter-achter knipperlicht stuk was, zijn we hier ook direct even gestopt. De prachtige oplossing van de monteur was om een harde klap op de achterlicht unit te geven, waarna alles weer werkte. Het lampje bleek gewoon los getrild te zijn door de hobbelige wegen die we de afgelopen dagen gereden hadden! :-O Nog geen kilometer verder was hij schijnbaar weer losgetrild want toen gaf de auto alweer een foutmelding.

De weg daarna naar Coromandel Town was echt prachtig! De hele route liep slingerend langs de kust omhoog, met steeds uitzichten op het volgende strandje of een inham met rotsen. Halverwege ging de weg ook nog even stijl omhoog om daarna kronkelend weer naar beneden te dalen. Bovenop hadden we een prachtig uitzicht over de zee en het stuk waar we daarna naartoe reden.

Eenmaal in Coromandel Town aangekomen, bleek je midden in het centrum een grote gratis parkeerplaats te hebben. Vanaf die parkeerplaats loop je zo de hoofdstraat van het stadje in. Aan beide kanten van deze weg staan oudere gebouwen met daarin verschillende winkels en restaurants. Het stadje was vroeger ooit bekend vanwege het goud dat in de bergen werd gevonden en de gebouwen voelen dan ook een beetje aan alsof ze gebouwd zijn in de tijd van het Wilde Westen. De sfeer is verder heel gemoedelijk en het is er zeker niet overdreven druk. We hebben even lekker zitten eten bij het restaurant Pepper Tree, wat een grote boom midden op het terras heeft staan, waardoor je lekker buiten kunt zitten. Angelica heeft daar een heerlijke Fish-‘n-Chips op en ik een Pork Taco (iets minder visserig ?).

Toen we eenmaal uitgegeten waren, bleek het al 16:00 geweest te zijn. We hadden niet zoveel zin om nog verder te rijden naar het volgende plaatsje, dus besloten we hier in de Coromandel Top 10 camping te verblijven. Het is geen grote camping, maar dit was wel de eerste met een groot luchtkussen. Fabienne heeft zeker een uur van de ene naar de andere kant staan springen! ? Ondertussen heb ik staan praten met de vader van een zoontje dat ook op het springkussen bezig was. Hij en zijn familie bleken uit Zwitserland te komen. Ze waren al 7 maanden onderweg met hun wereldreis en zouden in totaal 10 maanden weg blijven. Ze noemden het zelf een sabbatical. Daar vallen onze 6 weken haast bij in het niets. ?

Morgen rijden we door naar Matamata, beter bekend als The Shire uit de film The Lord of the Rings voor een bezoek aan Hobbiton. Nu al geboekt want de ochtenden waren de komende dagen al helemaal vol en ook voor de middagen ging het hard.


