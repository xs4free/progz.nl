---
title: Cardwell (24-11-2007)
author: rogier
type: post
date: 2007-11-27T00:07:00+01:00
url: /weblog/2007/11/27/cardwell-24-11-2007/
commentFolder: 2007-11-27-cardwell-24-11-2007
categories:
- Vakantie
tags:
- Australie
resources:
- src: Dag18-Rogier-en-Nathalie-bij-Wallaman-Falls-736797.jpg
  title: Rogier en Nathalie bij de Wallaman Falls

---
Tussen Arlie Beach en Cairns in liggen niet zo heel veel plaatsen. Aangezien het stuk te ver is om in één keer te rijden, betekent dit voor ons dat we wat meer ons best moeten doen om een motel te vinden waar we kunnen overnachten. We kozen als eindbestemming Cardwell omdat we daar 2 motels van hadden gevonden in een boekje. Op weg daar naartoe kwamen we echter eerst langs de Wallaman Falls die we nog even wilden bezichtigen. Dit ‘even’ bleek echter wel iets langer te duren, want vanaf de highway waar we op zaten was het maar 50 kilometer rijden tot aan de falls volgens het bordje. Dit zijn echter natuurlijk geen snelweg-kilometers, maar onvervalste smalle zigzag bergweggetjes! Kortom, daar doe je al snel een uur over. Als er dan ook nog eens halverwege koeien midden op de weg staan en de weg gewoon weer lekker overgaat in een gravel weg, dan begrijp je dat de rit naar de falls toe al een hele beleving was.  

Bij de Wallaman Falls aangekomen (in Girringun National Park), waren we echter toch wel heel blij dat we dit stuk omgereden waren. De Wallaman Falls is namelijk de hoogste waterval van Australië waarbij het water in één val 268 meter naar beneden valt! In de tegenstelling tot de grote pech die we in Amerika hadden met een opgedroogde waterval, was deze redelijk goed voorzien van vallend water. Vanaf het uitkijkpunt er recht tegenover (met de auto dus bereikbaar) leverde dit een erg mooi uitzicht op.  
{{< img "Dag18-Rogier-en-Nathalie-bij-Wallaman-Falls-736797.jpg" ""  "Rogier en Nathalie bij de Wallaman Falls" >}}Na hier even uigerust te hebben en tot de conclusie gekomen te zijn dat de wandeling naar de onderkant van falls van zo’n 5 uur toch echt te ver was, zijn we (jammer genoeg) via dezelfde weg weer teruggereden naar de highway. Via de highway kwamen we aan in Cardwell, wat niet veel meer bleek te zijn dan een lange dorpsstraat! De 2 motels die wij gezien hadden, zaten tegenover elkaar en deden beide ook tegelijkertijd dienst als camping. Verder had Cardwell een benzinestation, een houten postkantoor en wel één buurtsupermarkt en dat had je het wel gehad. Kortom, niet een erg spannend stadje om te stoppen. Maar goed, ons motel bleek wel weer uitzicht te hebben op het strand en we hoefden er maar één nacht te slapen, dus voor ons doel was het goed genoeg.  

Overnacht in: Cardwell Village Beachcomber Motel & Tourist Park - Cardwell  
Gegeten bij: restaurant van Caltex benzinestation; er was echt geen normaal restaurant te vinden, dus uiteindelijk hebben we 2 pizza’s bij het benzinestation gehaald en deze in ons motel opgegeten. Afgelegde afstand: 489
