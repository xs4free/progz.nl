---
title: Taupo en Tongariro – Slapen onder Mt Doom [22-11-2017]
author: rogier
type: post
date: 2017-11-27T08:00:25+01:00
url: /weblog/2017/11/27/taupo-en-tongariro-slapen-onder-mt-doom/
commentFolder: 2017-11-27-taupo-en-tongariro-slapen-onder-mt-doom
categories:
- Wereld trip 2017
tags:
- Nieuw Zeeland
resources:
- src: 20171122-DSC01525.jpg
  title: Uitzicht camping Tongariro
  params:
    banner: true
- src: 20171122-DSC01456.jpg
  title: Huka Falls lookout 1
  params:
    imagegallery: true
- src: 20171122-DSC01463.jpg
  title: Huka Falls rapid
  params:
    imagegallery: true
- src: 20171122-DSC01499.jpg
  title: Huka Falls lookout 2
  params:
    imagegallery: true
- src: 20171122-DSC01512.jpg
  title: Taupo Lake
  params:
    imagegallery: true
- src: 20171122-DSC01516.jpg
  title: "'Mt Doom' in Tongariro"
  params:
    imagegallery: true
- src: 20171122-DSC01525.jpg
  title: Uitzicht camping Tongariro
  params:
    imagegallery: true
- src: 20171122-DSC01533.jpg
  title: Ondergaande zon Tongariro NP
  params:
    imagegallery: true
- src: 20171122-IMG_6820.jpg
  title: "'Mt Doom' vanuit camper"
  params:
    imagegallery: true
- src: 20171122-IMG_6867.jpg
  title: Rozijnen toren
  params:
    imagegallery: true

---
Vandaag was het plan om in ieder geval naar Taupo te rijden, te kijken of we dat een interessant stadje vinden en afhankelijk daarvan wel/niet door te rijden naar Tongariro National Park.

Maar voordat we uberhaupt Rotorua verlaten, wilden we nog even door het Kuirau Park lopen. Dit is een park dat recht naast onze camping ligt en waar meerdere bubbelende modderpoelen (gratis) zijn te zien. Na de prachtige poelen in Wai-O-Tapu gisteren, vond ik dit park een beetje tegenvallen. Maar het is dan ook gratis en eigenlijk gewoon een openbaar park; dat is niet hetzelfde als een commercieel park als Wai-O-Tapu. Het Kuirau Park is in ieder geval makkelijk in een half uurtje door te lopen en het is nagenoeg helemaal vlak. Langs de wandelpaden kom je om de 50 meter een houten hek tegen, waarachter dan een bubbelend en/of sissende moederpoel ligt. Leuk om te zien. En wat ons betreft hadden we dit park beter eerst kunnen doen en daarna pas Wai-O-Tapu, dan wisten we tenminste ook direct waar de lucht in Rotorua vandaan kwam. ?

Na een korte wandeling door het park zijn we doorgereden naar Huka Falls. Dit was een tip van Lincy en Marco, vrienden van ons die eerder al in Nieuw Zeeland geweest zijn, en was zeer de moeite waard. Het gaat hier om een relatief lage waterval (10 meter hoog), maar er stroomt zoveel water door een nauwe gang, dat er een enorme stroomversnelling (Rapid) ontstaat. Alleen al het geluid dat je hoort als je er op een brug boven staat, zorgt ervoor dat je ontzag hebt voor het geweld dat onder je doorstroomt!

Vanaf de Huka Falls zijn we doorgereden naar Taupo. Voor Nieuw Zeelanders is dit een soort vakantie-oord. Hier gaan ze zelf dus heen in de zomervakantie en veel Kiwi’s schijnen hier ook een vakantiewoning te hebben. Wij hebben de camper in het centrum neergezet en zijn een rondje gelopen door de vele winkelstraatjes. Er is van alles te koop, maar er worden vooral ook veel activiteiten aangeboden. Zo kun je gaan raften, waterskieen, met een helikopter vliegen en nog veel meer. Jammer genoeg allemaal dingen die je niet zo snel doet als je daar komt als gezin met een klein meisje. Na een korte lunch bij een zaakje dat crêpes verkoopt, besloten we dan ook maar om door te rijden naar Tongariro National Park.

De weg hier naartoe is erg mooi. Vanuit Taupo zie je in de verte al de besneeuwde bergtop liggen en daar rijdt je eigenlijk naartoe als je naar Tongariro NP gaat. Het park bevat 3 actieve volkanen, waaronder Mt Ruapehu, een van de meest actieve vulkanen ter wereld! ?

We hadden een camping midden in het park uitgezocht en waren daar naartoe gereden. Helaas bleek bij aankomst (rond 17:00) dat de hele camping al vol stond en dat wij er dus niet meer bij pasten. Hierdoor moesten we weer een stukje terugrijden, de berg af, naar de eerst volgende camping. Gelukkig had deze camping (Discovery Lodge Tongariro) wel plaats en zo stonden we opeens langs de rand van een grasveld met rondom uitzicht op de 3 vulkanen in dit park. Nog een leuk feitje (vinden wij tenminste) is dat een van deze vulkanen, Mt Ngauruhoe, terugkomt in de film Lord of the Rings als Mt Doom. We hebben dus effectief onderaan Mt Doom geslapen! ?


