---
title: Van Rockhampton naar Airlie Beach (22-11-2007)
author: rogier
type: post
date: 2007-11-25T14:04:00+01:00
url: /weblog/2007/11/25/van-rockhampton-naar-airlie-beach-22-11-2007/
commentFolder: 2007-11-25-van-rockhampton-naar-airlie-beach-22-11-2007
categories:
- Vakantie
tags:
- Australie
resources:
- src: Dag16-Krokodil-701884.jpg
  title: Krokodil op Koorana Crocodile Farm
- src: Dag16-Rogier-met-Krokodil.jpg-718970.jpg
  title: Rogier met een krokodil in zijn handen!

---
{{< img "Dag16-Krokodil-701884.jpg" ""  "Krokodil op Koorana Crocodile Farm" >}}Vandaag staat eigenlijk weer een flinke rit op het programma, maar voor de afwisseling gaan we eerst even een krokodillenboerderij bezoeken, die in de buurt van Rockhampton ligt: [Koorana Crocodile Farm](http://www.koorana.com.au). Na toch stiekem nog een vrij lange rit, komen we ergens via een gravel weg aan bij de boerderij. Dit is officieel de eerste boerderij die door de staat Queensland is toegestaan en is begonnen met maar 3 krokodillen (geen alligators, want die leven niet in Australië, krijgen we later te horen). Inmiddels zitten er ruim 3000 krokodillen, die allemaal gevoed en gefokt worden voor hun leer en hun vlees. Speciaal voor de toeristen hebben ze een rondleiding georganiseerd met een gids die een aantal verhalen en wetenswaardigheden vertelt. Het overgrote deel van de tour bestaat uit een aantal vijvers aan de voorkant van het terrein, waarin een aantal krokodillen zitten. Om ze uit hun vijver te lokken, krijgen ze tijdens elke (toeristen)tour die er gegeven wordt een stuk kippenvlees. Lang niet alle krokodillen blijken vandaag echter honger te hebben, want maar 2 van de 8 nemen echt de moeite om het stuk vlees te komen halen. Jammer genoeg is het hek waarachter de toeristen moeten staan niet zo heel breed en wij hebben vandaag het ‘geluk’ tegelijk met een hele basisschool de tour van de farm te mogen doen, dus uiteindelijk zien en filmen/fotograferen we niet zoveel als we gehoopt hadden. Na bij de laatste vijver vergeefs gestaan te hebben, was de tour min of meer afgelopen en werden we allemaal mee teruggenomen naar de ontvangstruimte/restaurant. Hier bleek de tourgids klaar te staan met een jonge krokodil, die we allemaal even vast mochten houden. Aan de ene kant ben ik er fel op tegen dat ze dit met zulke dieren doen; in het koala park waar we geweest waren, werden de dieren echt uit hun slaap gehaald om maar even met een toerist op de foto te moeten. Hier worden dieren echter gefokt voor hun vlees en huid, dus op de een of andere manier is het vergelijkbaar met het op de foto gaan met een koe bij een boer… Kortom, ik wilde toch wel even voelen hoe zo’n jonge krokodil aanvoelt. Eigenlijk viel het gewicht mij best tegen, het lijkt zo’n klein beestje, maar hij is toch best zwaar. Verder voelt hij heel ruw aan, echt een beetje als leer eigenlijk. Verder heeft zelfs zo’n kleine krokodil ook al een flinke bepantsering in zijn huid zitten en dat voel je ook goed als je hem vast houd (allemaal harde stukken in zijn staart en in zijn nek). Al met al een hele leuke ervaring en een leuke afwisseling voor het lange rijden.  
{{< img "Dag16-Rogier-met-Krokodil.jpg-718970.jpg" ""  "Rogier met een krokodil in zijn handen!" >}}Want de afstand die we daarna af moesten leggen viel niet mee. We moesten zo’n 400 kilometer naar het noorden rijden om bij Airlie Beach in de buurt te komen. Dit ging weer over de gebruiker 1-baans ‘snelweg’, dus we deden er uiteindelijk ruim 6 uur over. Eenmaal in de buurt van Airlie Beach aangekomen, gingen we op zoek naar het hotel wat we geboekt hadden. De straatnaam die we via de email binnen hadden gekregen van de reserveringswebsite [Roamfree](http://www.roamfree.com.au), bleek echter helemaal niet in Tomtom voor te komen. Aangezien we dit toch wel erg vreemd vonden hebben we uiteindelijk met het motel gebeld om te vragen waar ze nu precies zaten. Dit motel bleek zelfs helemaal niet in Airlie Beach te zijn, maar in het stadje Bowen zo’n 50 kilometer te noorden van Airlie Beach! Beetje jammer dat we dat niet vooraf hadden gezien toen we het motel boekte, want nu moesten we nog weer een half uur verder rijden en moeten we morgen hetzelfde stuk weer terugrijden om met de boot naar de Whitsundays te kunnen.  

Gegeten bij: [Red Rooster](http://www.redrooster.com.au) (een kloon van Kentucky Fried Chicken – KFC, en een van de weinig ‘restaurants’ die ’s avonds om 20:00 nog open was; of iig iets wat wij in het donker nog konden vinden in een onbekende stad).  
Afgelegde afstand: 599km
