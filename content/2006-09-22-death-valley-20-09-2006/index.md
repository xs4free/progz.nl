---
title: Death Valley (20-09-2006)
author: nathalie
type: post
date: 2006-09-22T05:41:00+02:00
url: /weblog/2006/09/22/death-valley-20-09-2006/
commentFolder: 2006-09-22-death-valley-20-09-2006
categories:
- Vakantie
tags:
- Amerika
- westkust
resources:
- src: 20060920-Death-Valley-NP-750213.jpg
- src: 20060920-Death-Valley-Nath-799004.jpg

---
{{< img "20060920-Death-Valley-NP-750213.jpg" ""  "" >}}Vandaag hebben we het grootste National Park van Amerika doorkruist: [Death Valley](http://www.nps.gov/deva/). Op deze uitgestrekte droge vlakte worden bezoekers weinig begeleid of geëntertaind door rangers, wat wel in andere parken gebeurd. What you see is what you get. Bij aankomst in Death Valley was het even zoeken waar we naar toe moesten. Een Amerikaanse toerist vertelde dat we naar Furnace Creek moesten. Daar bleek het visitors center te zitten waar we een plattegrond meekregen en een sticker die we tegen de voorruit moesten plakken, als bewijs dat we betaalde bezoekers zijn van het park. Van daaruit zijn we richting Dante’s View vertrokken. Een uitzichtpunt dat veel indruk op ons heeft gemaakt. Vanaf dat superhoge (en best koude punt) kun je Badwater zien liggen.  

Onderweg hebben we steeds goed op de temperatuur van de auto gelet. Het kan namelijk zijn dat de auto oververhit raakt. Hoewel het best warm was vandaag en de auto het soms zwaar te verduren had als we steeds hoger gingen, ging het allemaal prima. De zon is hier ook zo verraderlijk, want op hele hoge punten kan het dus wel degelijk koud zijn. We vonden het in ieder geval wel leuk om door deze vlakte te rijden, al leek er op den duur geen eind aan te komen. Het was een weg met veel bochten, dus echt lekker doorrijden kan je niet.  
{{< img "20060920-Death-Valley-Nath-799004.jpg" ""  "" >}}Op de snelwegen dan weer wel, daarna richting Visalia (een plaatsje dichtbij ons volgende park, [Sequoia](http://www.nps.gov/seki/)). We merken dat we de lange afstanden rijden wat zat beginnen te worden. Niets is zo frustrerend als op Tomtom te zien dat je nog zo’n 300 kilometer op dezelfde weg mag rijden… Maar we moeten er iets voor over hebben natuurlijk om wat te zien van deze omgeving en om uiteindelijk weer op tijd terug te zijn in Los Angeles! ;-)  

Gereden aantal miles vandaag: 419  
Overnachten in: [Econo Lodge](http://www.econolodge.com/), Visalia.   
Gegeten in: [IHOP](http://www.ihop.com/). (Yes yes, eindelijk een pancake house gevonden die ook ’s avonds open is. Al kwamen we eerder IHOPs tegen, maar wisten niet waar het voor stond. International House Of Pancakes. We hebben er heerlijk gegeten, maar het is ons een beetje onduidelijk of ze die pancakes nou als hoofd-, voor- of nagerecht zien... We kregen beiden 2 pancakes (gevuld met chocola, jummie!) op formaatje ontbijtbord. En ook nog een grote dinerbord met scrambled eggs met kaas, worstjes en een soort rösti achtige aardappelpannenkoek (ze noemen dat hier hash browns). Tja, hoe krijg je dat in godsnaam allemaal op en in welke volgorde?! Wel allemaal erg lekker trouwens!)
