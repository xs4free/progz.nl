---
title: 'Tijd voor een nieuwe reis: China'
author: rogier
type: post
date: 2010-08-22T17:53:29+02:00
url: /weblog/2010/08/22/tijd-voor-een-nieuwe-reis-china/
commentFolder: 2010-08-22-tijd-voor-een-nieuwe-reis-china
categories:
- Vakantie
tags:
- China
resources:
- src: l_550_500_03A4DCA6-8C44-494D-BFCE-74969E87D641.jpeg

---
Het is al weer bijna ander half jaar geleden dat ik voor het laatst op een verre reis ben geweest; de hoogste tijd voor een mooie nieuwe bestemming dus: China!
Op vrijdag 10 september vertrek ik voor een 18 daagse rondreis door China, georganiseerd door Fox Reizen. De rondreis heet [18-daagse singlerondreis Gebedsmolens van China & Tibet](http://www.progz.nl/weblog/wp-content/uploads/2010/08/Rondreis-China-2010.pdf) en doet zowel China als Tibet aan. De groep waar ik mee op pad ga, bestaat uit 16 mensen: 9 mannen (waar ik er dus 1 van ben) en 7 vrouwen. Het leuke van de website van Fox is dat je ook de leeftijdscategorieen te zien krijgt, en bij deze reis staan momenteel 9 andere mensen met dezelfde leeftijdscategorie als ik ingeschreven (van 26 tot 40 jaar).

[{{< img "l_550_500_03A4DCA6-8C44-494D-BFCE-74969E87D641.jpeg" ""  "" >}}](l_550_500_03A4DCA6-8C44-494D-BFCE-74969E87D641.jpeg)

De rondreis begint in Chengdu, gaat daarna door naar Lhasa (Tibet), dan met de trein naar Xi'an (China) en als laatste naar Beijing. Onderweg staan vele mooie bezichtigingen op het programma, zoals: een overnachting in een klooster, een bezoek aan het onderzoekscentrum voor reuzenpanda's, een bezoek aan het klooster waar de Panchen Lama verblijft, een bezoek aan het Terracotta leger dat de graven van de oude keizers van China bewaakt, en natuurlijk een bezoek aan de Grote Muur. Een vol programma, maar volgens mij ook een hele mooie!

Zoals voorgaande jaren, ga ik weer proberen dit reisblog bij te houden, zodat jullie kunnen lezen wat ik daar allemaal meemaak en ik later terug kan lezen wat een (hopelijk) heerlijke reis ik heb gemaakt.

Alvast veel leesplezier allemaal!
