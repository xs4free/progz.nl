---
title: Auckland dag 2 - de Zoo [12-11-2017]
author: rogier
type: post
date: 2017-11-15T03:32:28+01:00
url: /weblog/2017/11/15/auckland-dag-2-zoo/
commentFolder: 2017-11-15-auckland-dag-2-zoo
categories:
- Wereld trip 2017
tags:
- Auckland
- Nieuw Zeeland
resources:
- src: 20171112-DSC00541.jpg
  title: Wandelpad in Auckland Zoo
  params:
    banner: true
- src: 20171112-DSC00541.jpg
  title: Een van de vele mooie wandelroutes door Auckland Zoo
- src: 20171112-IMG_6234-2.jpg
  title: Een snakeneck turtle
- src: 20171112-DSC00566-300x200.jpg
- src: 20171112-IMG_6201.jpg
  title: Fabienne mag even op een olifant zitten
- src: 20171112-IMG_6237.jpg
  title: Een erg grote wandelende schildpad
- src: 20171111-DSC00525.jpg
  title: Fabienne vind de gekleurde glijbaan in Auckland Zoo helemaal geweldig

---
Vandaag is het zondag in Auckland. Net als in Nederland is het duidelijk rustiger op straat. Aangezien het heerlijk weer is (20 graden en volop zon), leek het ons een leuk idee om met Fabienne naar de dierentuin in Auckland te gaan: de [Auckland Zoo](https://www.aucklandzoo.co.nz/).

Aangezien we in Auckland nog geen eigen vervoer hebben (we gaan morgen pas de camper ophalen), besloten we uit te zoeken hoe we daar met het openbaar vervoer kunnen komen. Volgens Google Maps was dit met 2 busritjes en een klein stukje lopen in 35 minuten te doen. Bij de eerste bushalte aangekomen, vertelde de buschauffeur echter dat we beter de ‘red’-bus even verderop konden nemen, 2 haltes omhoog (Auckland heeft steile straten!) en dan de ‘yellow’-bus moesten pakken. Bij de ‘red’-bus aangekomen vertelde we dit verhaal tegen de chauffeur van die bus en die kende geen ‘yellow’-bus, maar dan weer wel een ‘orange’-bus. Het verhaal van die 2<sup>e </sup>chauffeur klonk wat minder overtuigend, maar we hebben de gok maar genomen. De ‘orange’-bus bleek inderdaad in de buurt van de dierentuin te komen, dus wij hebben netjes aan de chauffeur gevraagd of deze even een seintje wilde geven zodra we bij onze halte waren. Op een gegeven moment geeft de chauffeur inderdaad een seintje dat de volgende halte onze halte wordt, maar vervolgens stopt hij helemaal niet?! Na een aantal haltes toch maar eens gevraagd of dit nu goed gaat. Bleek hij ons vergeten te zijn! Uiteindelijk stappen we alsnog uit, waardoor we aan de andere kant van de dierentuin zijn, maar volgens de chauffeur even ver moeten lopen als onze oorspronkelijke halte. Ook hier blijken het steile wegen te zijn maar gelukkig gaan wij bergafwaarts.

{{< img "20171112-DSC00541.jpg" ""  "Een van de vele mooie wandelroutes door Auckland Zoo" >}}

Na een kleine 10 minuten lopen staan we dan uiteindelijk bij de ingang van de dierentuin. Op basis van de ingang en de erg kleine parkeerplaats voor de deur zou je zeggen dat dit een kleine dierentuin is, maar niets blijkt minder waar. Eenmaal binnen verbazen wij ons over de prachtige wandelpaden, de ruime opzet en soms wel bijzondere dieren. Vooral de giraffen vlak na de ingang doen het goed bij Fabienne, omdat ze die heel vaak heeft gezien in haar boekje van Nijntje in de dierentuin. Fabiënne had tijdens de gehele busreis al flink zitten kletsen en vertelde steeds opnieuw over dit Nijntje boek en welke dieren we dus allemaal moesten gaan zien. Wij vonden vooral de reuze landschildpadden en de Tazmanian Devil erg interessant, alhoewel we van de laatste weinig konden zien doordat deze half achter een struik lag te slapen. Ook zagen we een snakeneck turtle. Nog nooit zoiets gezien.

{{< img "20171112-IMG_6234-2.jpg" ""  "Een snakeneck turtle" >}}

Alles bij elkaar hebben we ons goed vermaakt in de dierentuin. We hebben daar zeker 5 uur rondgelopen en zijn op de terugweg met een andere bus teruggereden. Deze bus stopte midden in de stad, waardoor wij even bij een Countdown supermarkt een paar missende boodschappen konden doen en daarna rustig slingerend door (voor ons onbekende) straatjes terug naar het hotel konden lopen. In de stad zie je al redelijk wat winkels aangekleed worden voor de kerst, waarbij de gigantische Kerstman met 2 rendieren boven de [Farmers Store](https://www.farmers.co.nz/) (een soort Bijenkorf) toch wel het meest in het oog springt. Voor ons voelt dit heel gek, we lopen hier in ruim 20 graden te zweten, terwijl we kerstspullen zien! Op een of andere manier voelt dit niet als ‘de kerst’ zoals wij hem kennen. Maar het ziet er wel leuk uit.

Vanavond alle spullen inpakken en morgen gaan we dan weer terug naar het vliegveld om van daar naar de camper-verhuur gebracht te worden. Voor ons gevoel begint onze reis dan écht!

{{< img "20171112-DSC00566-300x200.jpg" ""  "" >}}

{{< img "20171112-IMG_6201.jpg" ""  "Fabienne mag even op een olifant zitten" >}}

{{< img "20171112-IMG_6237.jpg" ""  "Een erg grote wandelende schildpad" >}}

{{< img "20171111-DSC00525.jpg" ""  "Fabienne vind de gekleurde glijbaan in Auckland Zoo helemaal geweldig" >}}

 
