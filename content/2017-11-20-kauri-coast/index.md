---
title: Kauri Coast [15-11-2017]
author: rogier
type: post
date: 2017-11-20T10:43:50+01:00
url: /weblog/2017/11/20/kauri-coast/
commentFolder: 2017-11-20-kauri-coast
categories:
- Wereld trip 2017
tags:
- Nieuw Zeeland
resources:
- src: 20171115-IMG_6382.jpg
  title: Grasveld Kuari Coast
  params:
    banner: true
- src: 20171115-IMG_6350.jpg
  title: Beekje Kuari Coast
  params:
    imagegallery: true
- src: 20171115-IMG_6379.jpg
  title: Fabienne in het gras Kuari Coast
  params:
    imagegallery: true
- src: 20171115-IMG_6382.jpg
  title: Grasveld Kuari Coast
  params:
    imagegallery: true
- src: 20171115-IMG_6398.jpg
  title: Schommel Kuari Coast
  params:
    imagegallery: true
- src: 20171115-IMG_6344.jpg
  title: Fabienne op de trampoline
  params:
    imagegallery: true

---
Vandaag hebben we een dagje rustig aan gedaan op de camping. We waren wel toe aan een rust momentje en deze camping is gewoon erg mooi, dus een ideale combinatie.

Rond een uur of 10 was bijna iedereen van de camping vertrokken (veel mensen blijven maar 1 dag en reizen dan weer door). Alleen onze camper en een andere stonden er nog. In die andere camper bleken ook Nederlanders te zitten. We raakten aan de praat en hoorden dat dit voor hen de laatste dag was. Ze hadden nog veel etenswaren over, dus die wilden ze aan ons geven. Samen met deze spullen kregen we een stortvloed aan tips en plaatsen die we zeker moesten bezoeken. ?

Zij hadden overigens ook een dochtertje bij zich, die net 2 was geworden. Het valt ons nu steeds vaker op dat we veel ouders met jonge kinderen tegenkomen in Nieuw Zeeland. Er zijn dus schijnbaar nog meer van die ‘gekken’ die het aandurven om met hun kindje een eind te gaan vliegen naar zo’n mooi land als Nieuw Zeeland. ?

Van die Nederlanders die vertrokken hoorden we dat er op de camping waar we nu staan ook veel te doen is. Zo blijkt er paling in de beekjes rondom het park te zwemmen. Deze kun je zien als je ’s-avonds met een zaklamp op het water schijnt en er dan een stukje brood in gooit. Dit hebben we dan ook zeker even uitgeprobeerd. Het krioelde daar echt van de paling! Heel gek om dat zo ‘in het wild’ te zien.

Even verderop stond een brug over het beekje. Onder deze brug zaten een aantal gloeiwormen, of beter gezegd de lichtgevende larven. Op andere plaatsen in Nieuw Zeeland is dit een ware attractie, waarbij je onder begeleiding een grot bezoekt en/of invaart om deze larven te zien. Hier, op deze camping, hadden we dus gewoon al een mini-voorstelling.

Vandaag was natuurlijk ook nog mijn verjaardag. Ik ben nog nooit op vakantie geweest tijdens mijn eigen verjaardag, maar dit was toch wel een van de mooiste plekken die ik kan bedenken om het te vieren. Jammer alleen dat er behalve Angelica en Fabienne niemand op mijn feestje is gekomen! ?


