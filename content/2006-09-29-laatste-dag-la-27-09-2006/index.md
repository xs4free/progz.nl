---
title: Laatste dag LA (27-09-2006)
author: rogier
type: post
date: 2006-09-29T20:54:00+02:00
url: /weblog/2006/09/29/laatste-dag-la-27-09-2006/
commentFolder: 2006-09-29-laatste-dag-la-27-09-2006
categories:
- Vakantie
tags:
- Amerika
- westkust
resources:
- src: 20060927-LA-Superman-705249.jpg
  title: Superman op Hollywood Boulevard
- src: 20060927-Xcelerator-771720.jpg
  title: Knott's Berry Farm - The Xcelerator

---
{{< img "20060927-LA-Superman-705249.jpg" ""  "Superman op Hollywood Boulevard" >}}Onze laatste volle dag in Los Angeles. Toch maar weer een keer naar Hollywood. Maar het is daar niet interessant genoeg om een hele dag door te brengen. Dus wat dan verder?  
We zijn gezwicht voor nog een pretpark, om net zo af te sluiten als dat we begonnen. Het enige grote park dat we nog niet gehad hadden en dat open was (nu de scholen in Amerika weer begonnen zijn) was [Knott’s Berry Farm](http://www.knotts.com/). We hadden gelezen en gehoord dat dat een familiepark was, dus onze verwachtingen waren niet heel hoog. We hadden ons namelijk al een beetje verheugd op [Six Flags](http://www.sixflags.com/parks/magicmountain/index.asp) met z’n 17 (!) achtbanen, maar dat park was doordeweeks niet open. Toen we in de buurt kwamen van Knott’s Berry Farm zagen we al wel wat hoge achtbanen, dus dat ‘familie’ viel wel mee ;-)  
Dit pretpark is het eerste pretpark van Amerika en kan je het best vergelijken met Walibi/Six Flags (of hoe het tegenwoordig heet) bij ons in Nederland. De achtbanen zijn alleen net wat heftiger. [{{< img "20060927-Xcelerator-771720.jpg" ""  "Knott's Berry Farm - The Xcelerator" >}}](http://www.knotts.com/park/tour/brdwalk/xcelerator.shtml)  
Onze top 3 was op nummer 1: [The Xcelerator](http://www.knotts.com/park/tour/brdwalk/xcelerator.shtml), een achtbaan die vanuit stilstand in 2,3 seconden naar de 80 mile per uur gaat. Dat is dus nog veel sneller dan [Superman the Ride](http://www.walibiworld.nl/walibiworld/attractions/thrills/ow/xpress_nl.htm). En je gaat meteen kaarsrecht omhoog. Als je boven bent, heb je even een seconde de tijd om adem te halen en dan ga je weer kaarsrecht naar beneden. Doodeng, maar erg leuk. Op nummer 2: [Perilous Plunge](http://www.knotts.com/park/tour/brdwalk/plunge.shtml). Een splash, maar dan weer heftiger en hoger. En de afdaling is enorm stijl (zeg maar weer kaarsrecht naar beneden), de plons is daardoor enorm. En daardoor is het met recht de natste attractie die we ooit hebben meegemaakt (tot aan onze onderbroek kletsnat). Maar gelukkig was het enorm warm, dus waren we na een paar uur wel weer opgedroogd. Op nummer 3: de [GhostRider](http://www.knotts.com/park/tour/gtown/grfacts.shtml). Een houten achtbaan waarmee je van enorme hoogte weer fijn naar beneden gaat en weer heel hoog gaat en dat met een enorme snelheid. We zijn ook nog in andere achtbanen en attracties geweest, maar deze drie vonden we het leukst. En zo vloog onze laatste dag in Amerika voorbij.  

Gereden aantal miles vandaag: 73   
Overnachten in: [Econo Lodge](http://www.econolodge.com), Los Angeles.  
Gegeten: Een large pizza gehaald bij [Pizza Hut](http://www.pizzahut.com/). (en nog te groot voor ons twee samen).
