---
title: Buller Gorge en Carters Beach [28-11-2017]
author: angelica
type: post
date: 2017-12-03T08:00:57+01:00
url: /weblog/2017/12/03/buller-gorge-en-carters-beach/
commentFolder: 2017-12-03-buller-gorge-en-carters-beach
categories:
- Wereld trip 2017
tags:
- Nieuw Zeeland
resources:
- src: 20171128-DSC01761.jpg
  title: Buller Gorge swingbridge
  params:
    banner: true
- src: 20171128-DSC01761.jpg
  title: Buller Gorge swingbridge
  params:
    imagegallery: true
- src: 20171128-DSC01766.jpg
  title: Buller Gorge schommelbrug
  params:
    imagegallery: true
- src: 20171128-DSC01786.jpg
  title: Buller Gorge wandelroute
  params:
    imagegallery: true
- src: 20171128-DSC01814.jpg
  title: Buller Gorge Scenic Reserve
  params:
    imagegallery: true
- src: 20171128-DSC01824.jpg
  title: Buller Gorge Scenic Reserve
  params:
    imagegallery: true
- src: 20171128-DSC01826.jpg
  title: Buller Gorge Scenic Reserve
  params:
    imagegallery: true
- src: 20171128-IMG_7074.jpg
  title: Fabienne op Carters Beach
  params:
    imagegallery: true
- src: 20171128-IMG_7105.jpg
  title: Ondergaande zon Carters Beach
  params:
    imagegallery: true

---
Vandaag onze eerste échte dag op het Zuidereiland. De zon schijnt wanneer we wakker worden en het beloofd weer een warme dag te worden.

Gisteren hebben we de route gepland die we willen gaan rijden op dit eiland. Omdat er zoveel moois te zien is en we beperkte tijd hebben (Ja, 2 weken is écht beperkt, geloof ons maar.) hebben we besloten het Abel Tasman NP over te slaan. Er worden hier veel grote hikes gelopen en dat is voor ons toch geen optie.

We besloten gelijk richting het zuiden te rijden te beginnen bij Westport/ Carters Beach. Onderweg zijn we door de Buller Gorge Scenic Reserve gereden om te kunnen stoppen bij de langste ‘swingbridge’ van Nieuw Zeeland (althans volgens de Lonely Planet). Deze swingbridge van 110 meter lang ging over een rivier die normaal gesproken vrij wild hoort te zijn. De dame bij de servicebalie vertelde echter dat er op deze rivier zo’n 7 beekjes uit moesten komen. Door aanhoudende droogte van de afgelopen weken kwam er nu echter nog maar 1 beekje op uit en was er dus van die kolkende rivier niet zoveel meer over. Desalniettemin was het toch wel een spannende ervaring om over deze brug heen te lopen. Helemaal toen we op de heenweg tegenliggers tegenkwamen de brug was namelijk echt heel smal! Ik liep voorop en de dame die me tegemoet liep riep al iets in de trant van dat we gelijk goed met elkaar kennis konden maken. Ik vroeg haar hoe we dit moesten gaan doen op die brug. Haar antwoord was simpel: “Boob to boob!” And so we did…. Gelukkig ging dit allemaal goed. Zelfs het passeren van Rogier die Fabiënne op zijn rug had ging goed. Na de brug nog een kleine wandeling gemaakt waarbij we door een soort mini jungle liepen. Er stond op verschillende punten aangegeven hoe hoog het water op verschillende momenten had gestaan. In 2010 was dat wel zo’n 15 meter hoger geweest dan waar we op dit moment stonden. In deze minijungle was het overigens heerlijk koel. In de zon was het bloedheet dus het was gelijk even lekker bijkomen. Na het rondje wandelen kwamen weer terug bij de swingbridge en nu konden we hem zonder tegenliggers zo passeren. Fabiënne liet Jet nog vallen. Gelukkig maar dat de brug afgezet was met gaas aan de zijkanten anders hadden we Jet voorgoed kwijt geweest. Al zei de jongen bij de balie dat íe dan wel even met de jetboat er achteraan gegaan had voor d’r. We hebben reserve Jet thuis gelaten dus dat had toch wel een dingetje geweest denk ik. Jet moet namelijk nog steeds overal mee naartoe en wijkt geen moment van haar zijde.

De Camping staat vlakbij het strand. Je kan de zee horen. Het is net aan de overkant van de weg. Fabiënne en Rogier zijn daar nog even naartoe gewandeld. Rogier kwam daar nog een Duits stel tegen met 2 kleine kinderen. Eentje net zo oud als Fabiënne. Terwijl dat kindje en Fabiënne lekker aan het spelen waren heeft Rogier een goed gesprek gehad. Het bleek dat dit stel op wereldreis was. In Duitsland krijgen ouders namelijk gezamenlijk 14 maanden zwangerschap-/ bevallingsverlof. 7 Maanden per ouder dus. Betaald ja. Ze waren al in Bali geweest, Australië en nu dus hier.

Rogier en ik vragen ons geregeld af hoe het zou zijn om hier in Nieuw Zeeland te wonen. Je ziet de prachtigste huizen op de mooiste plekjes maar wordt zo’n uitzicht op een gegeven moment niet “gewoon”? Dat het niet meer bijzonder is? Volgens deze Duitsers niet. Zelf zijn ze 3 jaar geleden verhuisd naar een huis midden in de bergen en het uitzicht verveeld nog steeds niet. Dus wie weet… ?

Het strand waar Rogier met Fabiënne was geweest bleek trouwens zwart zand te hebben. Fabiënne zag er echt niet uit. Overal zat heel fijn, zwart zand. In bad dus maar weer. Deze camping had een speciaal kinderbad waar ze heerlijk in heeft gepoedeld. Douchen vind ze echt een drama maar een bad is ze niet uit te krijgen.

Terug in de camper had ze het steeds over ‘papa dragen rug’ en wees daarbij naar de draagzak. Zo noemt zij hem dus. Ze geniet er echt heel erg van om lekker lui bij Rogier te kunnen hangen en dit is iets minder zwaar dan haar zo op de arm dragen. Wat hij overigens ook vrijwel elke dag doet. Fabiënne weet precies wat ze allemaal gedaan krijgt bij papa dus ze hoeft maar te zeggen: “papa tillen?” en papa neemt haar weer op zijn arm ha ha!


