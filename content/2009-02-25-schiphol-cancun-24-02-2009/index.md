---
title: Schiphol – Cancun (24-02-2009)
author: rogier
type: post
date: 2009-02-25T16:51:00+01:00
url: /weblog/2009/02/25/schiphol-cancun-24-02-2009/
commentFolder: 2009-02-25-schiphol-cancun-24-02-2009
categories:
- Vakantie
tags:
- Mexico
resources:
- src: 20090225-Cancun-791323.jpg
  title: Uitzicht vanaf ons balkon

---
Vandaag zijn we om 7:30 naar Schiphol vertrokken, om daar netjes 3 uur van te voren in te checken (dank je wel Biny voor het wegbrengen!). We hadden gisteravond nog gekeken of we online konden inchecken, maar dat was helaas niet mogelijk bij Martinair. Jammer genoeg heb je zelfs 3 uur van te voren geen ruime  keuze meer waar je wilt zitten, dus we moesten genoegen nemen met 2 stoelen in het midden van het vliegtuig (er waren dus al geen raamstoelen meer beschikbaar).  Na nog even rustig wat gedronken te hebben op Schiphol, vertrok ons vliegtuig net iets later dan gepland, maar we hadden geen haast, het is per slot van rekening toch vakantie!  
Vlak voor de landing werd, volgens Mexicaanse voorschriften, het vliegtuig nog even ontsmet met een spuitbus (en wij dus ook!); erg aparte ervaring! Maar na een vlucht van 11 uur en een ritje met een shuttlebusje naar het hotel van een kwartiertje, zitten we nu dus veilig en wel in ons hotel in Cancun. Het is hier nu ’s avonds en de temperatuur ligt nog steeds rond de 25 graden. Ons hotel (Oasis Viva Beach/Playa) ligt direct aan het strand en ziet er netjes uit. Het buffet dat we net op hebben (wat bij het all-inclusief arrangement hoort) smaakte goed. Nu even lekker proberen de jetlag eruit te slapen en dan morgen even ontspannen aan het strand of het zwembad voor we aan onze 6-daagse rondreis beginnen.  
{{< img "20090225-Cancun-791323.jpg" ""  "Uitzicht vanaf ons balkon" >}}  
Ps. De internetverbinding is hier niet bepaald betrouwbaar en we moeten er dik voor betalen, dus verwacht iig de komende 2 dagen niet al teveel updates.
