---
title: Repeat Animal Kingdom en Magic Kingdom
author: Rogier
type: post
date: 2019-02-05T23:30:00+01:00
url: /weblog/2019/02/05/repeat-animal-kingdom-en-magic-kingdom/
commentFolder: 2019-02-05-repeat-animal-kingdom-en-magic-kingdom
categories:
- Wereld trip 2019
images: ["06-parade-magic-kingdom.jpg"]
resources:
- src: 01-wachttijd-170min.jpg
  title: 170 minuten wachttijd voor Avatar
  params:
    imagegallery: true
- src: 02-fabienne-motorrijden.jpg
  title: Fabiënne gaat motorrijden
  params:
    imagegallery: true
- src: 03-rivers-of-light.jpg
  title: Rivers of Light
  params:
    imagegallery: true
- src: 04-tree-of-life-awakenings.jpg
  title: Tree of Life Awakenings
  params:
    imagegallery: true
- src: 05-draak-in-magic-kingdom-parade.jpg
  title: Draak tijdens een parade in Magic Kingdom
  params:
    imagegallery: true
- src: 06-parade-magic-kingdom.jpg
  title: Parade in Magic Kingdom
  params:
    imagegallery: true
    banner: true
- src: 07-opgeruimde-keuken.jpg
  title: De keuken van ons AirBNB huis
  params:
    imagegallery: true
- src: 08-opgeruimde-woonkamer.jpg
  title: De woonkamer van ons AirBNB huis
  params:
    imagegallery: true
- src: 08-opgeruimde-woonkamer.jpg
  title: De woonkamer van ons AirBNB huis
  params:
    imagegallery: true
- src: 09-fabienne-ijsje.jpg
  title: Fabienne haar favoriete ijsje in Disney (aardbei)
  params:
    imagegallery: true
- src: 10-dombo.jpg
  title: Dombo vliegende olifanten attractie
  params:
    imagegallery: true
- src: 11-triceratop-spin.jpg
  title: Triceratop Spin vliegende dino attractie
  params:
    imagegallery: true
- src: 12-fabienne-parade.jpg
  title: Fabienne geniet van de parade
  params:
    imagegallery: true
- src: 13-pretzel.jpg
  title: Wie eet hier een pretzel?
  params:
    imagegallery: true
- src: 14-uitzicht-animal-kingdom.jpg
  title: Mooi uitzicht vanaf een brug in Animal Kingdom
  params:
    imagegallery: true
- src: 15-schoenen-shoppen.jpg
  title: Resultaat schoenen shoppen
  params:
    imagegallery: true

---
De afgelopen twee dagen hadden we gereserveerd om de leukste parken van Disney nogmaals te kunnen doen, zodat we eventueel gemiste attracties alsnog konden doen.

Het eerste dag hebben we gekozen voor Animal Kingdom. Hier wilden we de [Kilimanjaro Safaris](https://disneyworld.disney.go.com/attractions/animal-kingdom/kilimanjaro-safaris/) nog een keer doen, omdat Fabiënne die zo leuk had gevonden de vorige keer en we wilden in ieder geval nog even proberen of we bij [Avatar Flight of Passage](https://disneyworld.disney.go.com/attractions/animal-kingdom/avatar-flight-of-passage/) naar binnen konden komen, aangezien die de vorige keer te druk was (en er geen FastPass meer voor te krijgen was). 
We hadden verwacht dat het deze dag wel rustig zou zijn in Disney, het was namelijk een maandag en de dag na de Super Bowl. Niets bleek echter minder waar, het was super druk! Vanaf het moment dat we binnen waren, hebben we de wachttijden voor de Avatar attractie alleen maar op zien lopen tot een absurde 170 minuten (bijna 3 uur!). Toen we aankwamen bij de safari, was de wachttijd 55 minuten. Aangezien we daar rond 11:30 aankwamen, dachten we er goed aan te doen om eerst wat te gaan eten en daarna naar de safari te gaan. Toen we echter terugkwamen was de wachttijd opgelopen tot 70 minuten! ☹
We zijn daarom eerst naar de [Triceratop Spin](https://disneyworld.disney.go.com/attractions/animal-kingdom/tricera-top-spin/) gelopen, vliegende dino’s, waar de wachttijd maar 20 minuten was. Hierna hebben we nogmaals alle wachttijd bekeken en besloten dat het vandaag echt te druk was. We zijn daarom vroeg terug naar huis gegaan.

Op de terugweg naar huis hebben we even een paar boodschappen gehaald en zijn we nog even schoenen gaan shoppen voor Rogier bij een Nike Outlet Store. Met 2 paar Nike’s (waaronder een gave Nike Air!) En een paartje voor Fabiënne, waren we rond etenstijd terug in het huisje. Rogier had nog wel zin om naar de avondvoorstelling in Animal Kingdom te gaan en de dames wilden liever lekker thuis ontspannen.

Rogier is daarom in zijn eentje terug naar Animal Kingdom gegaan en heeft daar eerst de [Rivers of Light](https://disneyworld.disney.go.com/entertainment/animal-kingdom/rivers-of-light/) bekeken. Een mooie show met verlichte bootjes op een klein meertje. Daarna is hij gaan kijken bij de [Tree of Life Awakenings](https://disneyworld.disney.go.com/entertainment/animal-kingdom/tree-of-life-nighttime-awakenings/), een enorme grote boom waarop via projecties allemaal dieren ontwaken en de boom in allerlei kleuren tot leven doen komen. Omdat het toen bijna sluitingstijd van het park was (20:00), besloot Rogier nog even bij de attractie [Avatar Flight of Passage](https://disneyworld.disney.go.com/attractions/animal-kingdom/avatar-flight-of-passage/) te gaan kijken, in de hoop dat dit nu wel rustig zou zijn. De wachttijd stond nu op 50 minuten, het laagste wat we hem gezien hadden deze vakantie. Rogier is daarom toch maar in de rij gaan staan. Het was inderdaad ruim 45 minuten voordat Rogier helemaal binnen was, maar het was het wachten wel waard! In deze attractie neem je plaats op een soort motor, waarbij je een 3D bril op krijgt en vervolgens op de rug van een Banshee (een soort grote vogel uit de film Avatar) een prachtige vlucht maakt. De motor kantelt tijdens de film naar voren/achteren/opzij en ook maken ze slim gebruik van mist en geur. Erg gaaf gedaan!

De tweede dag zijn we eerst nog wat gaan winkelen. Angelica wilde nog naar een andere hobbywinkel, die achteraf ook weer wat tegenviel, en er moest een nieuwe rugzak gekocht worden omdat de vorige niet groot genoeg was om alle aankopen in mee te nemen het vliegtuig in. In de middag zijn we naar Magic Kingdom terug gegaan. Dit is het park met verreweg de meeste attractie voor kleine kinderen. We hebben dus nogmaals in het carrousel gezeten, zijn nogmaals met Ariel (de kleine zeemeermin) onder de zee wezen kijken en hebben met Dombo door de lucht gevlogen. Tussendoor hebben we nog een optocht met prachtige praalwagens bekeken en als afsluiter hebben we nog de [Jungle Cruise](https://disneyworld.disney.go.com/attractions/magic-kingdom/jungle-cruise/) gedaan. Voor deze laatste cruise hadden we de vorige keer al eens in de rij gestaan, maar deze schoot toen echt niet op. Deze keer hadden we er een FastPass voor geregeld. In een bootje werd je rondgevaren door de jungle van Afrika. Onderweg waren plastic olifanten/leeuwen/apen/nijpaarden/krokodillen en wat andere dingen te zien. Hier bleek deze cruise echter niet om te draaien, want vol continue werden er grappen verteld door de bestuurster van de boot. Ze waren vaak wat flauw, maar het was alles bij elkaar een leuk opgezet verhaal. Als we echter geen FastPass hadden gehad en hier dus meer dan een uur voor in de rij hadden moeten staan, dan hadden we dit niet de moeite waard gevonden.

Morgen vliegen we al weer naar Los Angeles om daar een dagje rond te kijken/rijden en daarna door te vliegen naar Nieuw Zeeland! Vanavond dus nog snel de koffers opnieuw inpakken en het huisje opruimen.

Wist je dat:

- Er schijnbaar nog steeds mensen aansluiten in een rij van 170 minuten wachttijd
- We eigenlijk niks meegekregen hebben van de Super Bowl behalve wat reclames op de radio.
- Er alleen in Kissimmee al 3 Nike Outlet Stores zitten met nagenoeg hetzelfde assortiment
- Het fastfood in Disney op een gegeven moment wel saai wordt
- We op aanraden van Rachenie (oud collega van Rogier) bij de Carrabba’s italiaans zijn gaan eten en hier heerlijk hebben gegeten en zelfs enkele ideeën voor gerechten thuis hebben opgedaan.
- Fabienne, die dol is op pasta, geen hap gegeten heeft!?
- Fabienne het vaak heeft over een ‘skoet’ wat eigenlijk ‘koets’ moet zijn.
- Dit komt omdat ze voor onze vakantie zo’n 50 keer naar Assepoester heeft gekeken.
