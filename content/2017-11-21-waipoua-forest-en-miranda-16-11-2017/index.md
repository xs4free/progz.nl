---
title: Waipoua Forest en Miranda [16-11-2017]
author: rogier
type: post
date: 2017-11-21T09:00:59+01:00
url: /weblog/2017/11/21/waipoua-forest-en-miranda-16-11-2017/
commentFolder: 2017-11-21-waipoua-forest-en-miranda-16-11-2017
categories:
- Wereld trip 2017
tags:
- Nieuw Zeeland
resources:
- src: 20171116-DSC00771.jpg
  title: Varen in Waipoua Forest
  params:
    banner: true
- src: 20171116-DSC00759.jpg
  title: Tane Mahuta
  params:
    imagegallery: true
- src: 20171116-DSC00780.jpg
  title: Four Sisters Waipoua Forest
  params:
    imagegallery: true
- src: 20171116-DSC00771.jpg
  title: Varen in Waipoua Forest
  params:
    imagegallery: true

---
Via een lange smalle slingerweg zijn we vandaag naar Whaipoua Forest gereden. Dit is een bos met de, in Nieuw Zeeland, bekende Kauri bomen. Het bos wordt beheerd door de lokale Maori stam die in dat gebied leeft en die hebben ook een visitor-center met informatie over het bos. Wij verwachtten eigenlijk net zo’n informatiecentrum aan te treffen als je bij de gemiddelde Amerikaanse National Parks ziet, deze was echter ‘iets’ kleiner. Het zag er van buitenaf zelfs zo klein en slecht onderhouden uit, kortom zo niet-uitnodigend, dat we het visitorcenter maar overgeslagen hebben.

Na nog een 20 minuten slingeren en langzaam rijdend de heuvels in gereden te zijn, kwamen we bij onze eerste stop aan. Langs de weg kon je hier parkeren en daar was een kleine houten huisje waardoor je het bos in mocht lopen. In dat huisje moest je verplicht je schoenen schoonmaken en desinfecteren, om de planten in het bos te beschermen. Via een board-walk van een paar minuten kwamen we daarna uit bij de grootste boom die wij ooit gezien hebben: Tane Mahuta. Volgens de schattingen is deze boom 1200 tot 2000 jaar oud. Hij heeft een diameter van bijna 14 meter en is 51 meter hoog. Ter vergelijking, de grootste boom in Sequoia National Park, General Sherman genaamd, heeft een diameter van 7 meter en een hoogte van 83 meter. Qua hoogte verliest de Tane Mahuta het dus, maar qua omvang is hij toch wel de meest imposante boom om te zien.

Na de Tane Mahuta gezien te hebben zijn wij doorgereden naar een andere korte walk door het bos. Bij de ingang van deze walk weer dezelfde reinigings-installatie en daarna een gravel pad door het bos. Na een 10 minuten lopen kwamen wij uit bij de Four Sisters. Dit zijn 4 Kauri bomen die zo dicht op elkaar staan dat het haast lijkt als ze uit dezelfde stronk groeien. Ze zijn bij lange na niet zo breed en hoog als Tane Mahuta, maar het is wel heel bijzonder om 4 grote bomen zo dicht op elkaar te zien staan.

Na deze mooie wandelroute zijn we weer in de camper gestapt om een flink stuk naar het zuiden te rijden. We hebben nog lang niet alles in het noorden gezien, maar we moeten helaas keuzes maken. Zelfs met 4 volle weken kun je niet alles bekijken wat dit mooie land te bieden heeft. We hebben er daarom voor gekozen om naar Miranda te rijden. Dit ligt een flink stuk onder Auckland, waardoor we vandaag ruim 300 kilometer af hebben gelegd. Helaas kwamen we hierbij precies in de spits langs Auckland, wat dan toch wel een beetje vergelijkbaar is met de ring van Amsterdam in de spits: een-en-al file.

Het plaatsje Miranda ligt op de route naar de Coromandel-coast waar we morgen naartoe willen. Maar wat het holiday-park in Miranda bijzonder maakt, is dat ze hier een eigen hot-spring hebben. Ze hebben dus een zwembad dat gevuld wordt met warm water dat via natuurlijke wijze uit de grond omhoog borrelt. Helaas waren we vrij laat (19:00) bij de camping en moesten we nog wat eten, waardoor het te laat werd voor Fabienne om nog in het warme water te spelen. Morgenochtend dus nog maar even kijken of we hier even lekker in kunnen springen!


