---
title: Vegas, part 4
author: angelica
type: post
date: 2013-09-02T05:10:08+02:00
url: /weblog/2013/09/02/vegas-part-4/
commentFolder: 2013-09-02-vegas-part-4
categories:
- Vakantie
tags:
- Amerika
- Honeymoon
- Las Vegas
- westkust
resources:
- src: 20130904-231435.jpg
  title: 20130904-231435.jpg
- src: 20130904-231453.jpg
  title: 20130904-231453.jpg

---
Na een wat korte nacht slapen en wat tv kijken hebben wij onszelf op het gemakje gedoucht en aangekleed. Rond een uur of 12 moest er toch eens wat gegeten gaan worden. Las Vegas is beroemd en berucht om zijn buffetten. Bij wijze van brunch toch maar eens zo'n buffetje geprobeerd in ons eigen hotel. Nou, dat hadden we eerder moeten weten! De keuze was enorm en de kwaliteit eigenlijk ook heel erg goed. Je kon kiezen uit zo'n 15 verschillende salades, Amerikaans eten, Italiaans, Chinees, Mexicaans etc. Ook was er een uitgebreid dessert buffet met een heerlijke cremè (zonder brulée), diverse taarten en cakes enzovoort enzoverder.
[{{< img "20130904-231435.jpg" ""  "20130904-231435.jpg" >}}](20130904-231435.jpg)
Van ons vorige bezoek aan Vegas hadden we geleerd dat de afstanden wel erg groot waren om te lopen en dat er dan ook, heel handig, een monorail was aangelegd. Hier dus ook kaartjes voor gekocht zodat we niet alles hoefde te lopen, dat scheelde enorm!

Ik had tijdens ons eerste bezoek aan Vegas leuke Ugg moccasins gezien die een stuk goedkoper waren dan in Nederland, hier moest dus even naar gekeken worden in de Forum Shops naast Ceasars Palace. Rogier had geen idee welke schoenen ik toch steeds bedoeld had de afgelopen week dus hij wist ook niet dat het díe schoenen waren die ik als eerste paste. Zijn droge maar oprechte opmerking: "het lijken wel boten die je aanhebt" maakte dan ook gelijk korte metten met mijn droom van afgelopen week...een ander paar (laarsjes) vonden we wel heel leuk maar waren toch iets te duur...

Ik wilde ook graag nog een keer in het hotel The Venetian kijken. Ook nu vonden wij dit weer absoluut het mooiste hotel! Natuurlijk nog wat hotels aan onze kant van de strip bekeken. Uiteindelijk vonden we toch wel dat een show bekijken erbij hoorde in Vegas. Er draaien ontzettend veel shows waarvan er veel van Cirque du Soleil zijn. In het hotel naast de onze was er een show van Cirque du Soleil met Michael Jackson als thema, dit leek ons wel wat maar Vegas draait toch ook wel om de showgirls. Het is immers SinCity... In ons eigen hotel draaide de (topless) showgirl voorstelling, Fantasy. Dit leek ons ook een leuke show. Na even getwijfeld te hebben en ook de prijs van beide shows in ogenschouw genomen te hebben toch besloten voor Fantasy te gaan. Volgens de recensies moest deze ook erg geschikt zijn voor koppels.
[{{< img "20130904-231453.jpg" ""  "20130904-231453.jpg" >}}](20130904-231453.jpg)
Dit laatste bleek ook zeker zo te zijn. Veel koppels in de zaal en een erg leuke show. Natuurlijk met knappe meisjes die allerlei dansjes doen en dan ook steevast hun beha uittrekken, maar ook een steengoede zangeres die ook de show aan elkaar praatte en een zwarte, mannelijke, komiek. Die laatste was zo grof maar zo grappig! De tranen rolde over mijn wangen! Ge-wel-dig!
Een showgirl kon ook acrobatiek, je ziet het wel eens op tv, van die meiden die een show doen in twee grote linten die aan het plafond hangen. Wauw! Dat was echt heel gaaf om te zien! Een ander kon erg goed paaldansen. Toch respect voor, ik doe het ze niet na (geen gezicht ook hahaha).
Al met al 'time wel spend'!

Van het hotel hadden we nog een bon van $20,- die we konden besteden aan een hapje of een drankje. Omdat de cocktails gisteren zo lekker waren er nu maar weer een gaan drinken. Een prima dagje om te vieren dat we precies een maand getrouwd zijn!

Gereden km: per monorail zo'n 10 km
Gegeten: brunch buffet in Luxor, tussendoor een heerlijke pretzel in the Venetian, diner Mexicaans in Luxor (zo slecht dat we daar geen woorden meer aan vuil willen maken....)
Geslapen: [Luxor](http://www.luxor.com/) in Las Vegas
