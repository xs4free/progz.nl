---
title: Byron Bay (16-11-2007)
author: nathalie
type: post
date: 2007-11-19T08:06:00+01:00
url: /weblog/2007/11/19/byron-bay-16-11-2007/
commentFolder: 2007-11-19-byron-bay-16-11-2007
categories:
- Vakantie
tags:
- Australie
resources:
- src: Dag10-Lighthouse-Byron-Bay-737375.jpg
  title: Lighthouse
- src: Dag10-Far-East-Point-Australia-715710.jpg
  title: Far East Point Byron Bay

---
Vandaag hebben we weer een lang stuk gereden. Het valt nog niet mee hier. Door het landschap (veel bos) is de Pacific Highway soms een beetje saai en dan lijkt er geen eind te komen aan de weg. Gelukkig rijden we af en toe ook door wat kleine stadjes heen. Voor de lunch zijn we gestopt in het centrum van Byron Bay. Erg gezellig daar, veel jongeren. We hebben daar ook de Lighthouse (de vuurtoren) bezocht, of althans, het prachtige uitkijkpunt waar die staat, niet de toren van binnen. En we hebben een deel van het pad naar beneden gevolgd om het meest oostelijke punt van Australië te zien.  
{{< img "Dag10-Lighthouse-Byron-Bay-737375.jpg" ""  "Lighthouse" >}}  
We zijn daarna doorgereden naar Brisbane, een grote stad in de provincie Queensland. We zijn dus Surfers Paradise voorbij gereden. We wilden er later vandaag naar terug rijden vanaf Brisbane, maar dat is er niet meer van gekomen. Je moet hier toch wel rond een uur of 4 ’s middags bij een motel zijn om te vragen of ze nog kamers vrij hebben. Vandaag hadden we bij de eerste optie pech. We waren al wat aan de late kant. De tweede poging was wel raak, maar daar kwamen we door de  vrijdagmiddag-spits pas tegen zessen aan en toen waren we te moe om nog terug te rijden naar Surfers Paradise. We willen er morgen of overmorgen zeker nog naar terug rijden! Hier in Brisbane blijven we een paar dagen om een pretpark en dierenparken te bekijken.  
{{< img "Dag10-Far-East-Point-Australia-715710.jpg" ""  "Far East Point Byron Bay" >}}  
Gegeten bij: China King – Waterford (aan de overkant van ons motel)  
Overnacht in:  Waterford Motor Inn – Waterford  
Afgelegde afstand vandaag: 458 km
