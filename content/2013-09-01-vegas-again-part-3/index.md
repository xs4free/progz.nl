---
title: Vegas again (part 3)
author: angelica
type: post
date: 2013-09-01T04:35:51+02:00
url: /weblog/2013/09/01/vegas-again-part-3/
commentFolder: 2013-09-01-vegas-again-part-3
categories:
- Vakantie
tags:
- Amerika
- Honeymoon
- Las Vegas
- westkust
resources:
- src: 20130904-230644.jpg
  title: 20130904-230644.jpg
- src: 20130904-231024.jpg
  title: 20130904-231024.jpg
- src: 20130904-230802.jpg
  title: 20130904-230802.jpg

---
Omdat we niet naar Yellowstone konden wat wel in de planning zat, moest er iets anders bedacht worden. Las Vegas zit op de route naar de andere parken die we willen bezoeken, het is een gave stad dus, tja, waarom niet?! Gelijk een leuke dag om ons eerste jubileum (morgen 1 maand getrouwd) te vieren. Maar ja, waar ga je dan deze keer slapen? Rogier wilde eigenlijk buiten de strip, dat is goedkoper. Maar ik vond het toch op de strip wel erg leuk. We zijn uitgekomen bij Luxor. Aan de andere kant van de strip als waar we de vorige keer zaten. Aangezien de strip nogal lang is hebben we dit stuk toen niet gezien dus dat kwam goed uit. 

Onderweg niet veel gezien. Een lang stuk snelweg waarbij de TomTom aangaf dat we pas over 600 km de afslag moesten nemen. Wel kwamen we onderweg langs een Home Depot. Omdat we, na alle keren dat we dit hadden zien staan, toch wel erg benieuwd waren wat dit nu was zijn we hier even naar binnen gegaan. Het bleek niets anders dan de Hornbach! Precies dezelfde opstelling, spullen, grootte en zelfs de huiskleuren hetzelfde. Surprise!!!
[{{< img "20130904-230644.jpg" ""  "20130904-230644.jpg" >}}](20130904-230644.jpg)
Gelukkig waren we vanmorgen bijtijds weggegaan uit Salt Lake City waardoor we netjes op tijd (met een uur tijdsverschil in ons voordeel) in Vegas aankwamen. Het inchecken werd nog even spannend. Onderweg, tijdens het tanken, bleek de creditcard niet meer geaccepteerd te worden terwijl er voldoende bestedingsruimte op zat. Zou hij het nu bij het inchecken wel doen? Helaas deed hij het hier ook niet (slik), wat was ik blij dat we ook contant geld bij ons hadden!
[{{< img "20130904-231024.jpg" ""  "20130904-231024.jpg" >}}](20130904-231024.jpg)
Op de, zeer ruime, kamer (in de pyramide) eerst even uitgerust van de reis. Daarna een hapje gaan eten in een naburig hotel New York, New York. In dit hotel waren we de vorige keer ook al gaan kijken omdat hier de show Zumanity van Cirque du Soleil speelt. Deze wilden we heel graag zien maar had toen een zomerstop. Nu dus nog maar eens proberen. Helaas begon de show pas weer op 4 september dus hadden we weer pech, balen! Om het goed te maken een lekker Ben en Jerry's "ijsje" gedeeld. Hierna weer terug naar ons hotel gelopen. Hier hebben we zowaar een gokje gewaagd op de blackjack automaat. Ik speelde vrij aardig waardoor we ons bedrag verdubbelde! Hierdoor hadden we ineens 2 euro! Uiteraard waren we deze een minuut later weer kwijt maar het idee was leuk. Van al dat gokken hadden we dorst gekregen en daarom zijn we nog wat cocktailtjes gaan drinken in een van de bars van het hotel, waarbij we uitkeken op een schaars geklede dame die (schijnbaar...) uitdagend aan het dansen was. Na deze lange dag besloten om maar optijd (lees 1 uur 's-nachts) naar bed te gaan.
[{{< img "20130904-230802.jpg" ""  "20130904-230802.jpg" >}}](20130904-230802.jpg)
Gereden: 677 kilometer
Geslapen in: Luxor in Las Vegas
Gegeten: pizzapunt in New York, New York.
Gewonnen: 1 dollar!
Verloren: diezelfde dollar...
