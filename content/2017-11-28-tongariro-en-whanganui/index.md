---
title: Tongariro en Whanganui [23-11-2017
author: angelica
type: post
date: 2017-11-28T08:00:51+01:00
url: /weblog/2017/11/28/tongariro-en-whanganui/
commentFolder: 2017-11-28-tongariro-en-whanganui
categories:
- Wereld trip 2017
tags:
- Nieuw Zeeland
resources:
- src: 20171123-DSC01545.jpg
  title: Mt Ruapehu vanaf camping
  params:
    banner: true
- src: 20171123-DSC01545.jpg
  title: Mt Ruapehu vanaf camping
  params:
    imagegallery: true
- src: 20171123-DSC01561.jpg
  title: Tawhai Falls
  params:
    imagegallery: true
- src: 20171123-DSC01578.jpg
  title: Mt Ruapehu
  params:
    imagegallery: true
- src: 20171123-DSC01590.jpg
  title: Uitzicht vanaf Mt Ruapehu
  params:
    imagegallery: true
- src: 20171123-DSC01583.jpg
  title: Skiepiste Mt Ruapehu
  params:
    imagegallery: true
- src: 20171123-DSC01588.jpg
  title: Rots met metaalsporen erin
  params:
    imagegallery: true
- src: 20171123-DSC01599.jpg
  title: Vreemd soort mos
  params:
    imagegallery: true
- src: 20171123-DSC01600.jpg
  title: Vreemd soort mos
  params:
    imagegallery: true
- src: 20171123-DSC01610.jpg
  title: Makatote Viaduct
  params:
    imagegallery: true
- src: 20171123-DSC01620.jpg
  title: Uitzicht onderweg naar Whanganui
  params:
    imagegallery: true
- src: 20171123-IMG_6917.jpg
  title: Wegwijzer Whanganui
  params:
    imagegallery: true

---
Vanmorgen werden we wakker met buiten een strak blauwe lucht en prachtig zicht op de 3 grote vulkanen van Tongariro NP. Vanuit onze deur konden we precies MT Doom zien liggen.

Het was dus prachtig weer en de dag ervoor hadden we van de parkeigenaresse al wat suggesties gehad voor korte wandelingen in de omgeving. Na het ontbijt op pad dus.

Als eerste naar Tawhei Falls. We konden langs de weg parkeren en daarna was het een kleine 10 minuten lopen naar de waterval. Het ging wel flink omlaag met verschillende trappen en bospaadjes. Beneden aangekomen zagen we inderdaad een mooie waterval. Fabiënne, weer in de draagzak, vond hem nu zelfs erg mooi en wilde er een poosje naar kijken. Daarna weer terug gewandeld alleen was dat dit keer omhoog natuurlijk. Mijn knieën en heup waren hier niet zo blij mee en ik moest echt goed opletten hoe ik mijn voeten neerzetten en wat mijn houding was. Afgezien daarvan laat onze conditie wel wat te wensen over dus kwamen we al hijgend en zwetend weer boven.

Er was hierna nog een wandeling van zo’n 50 minuten maar omdat het met mij al niet zo lekker ging met dit korte wandelingetje hebben we besloten deze maar niet te doen. In plaats daarvan zijn we doorgereden naar een nabij gelegen skipiste vanwaar we prachtig uitzicht moesten hebben op de vallei. Boven op de piste was er helemaal niets behalve rotsen, een paar hotels en heel veel sneeuwturbines. Een stukje terug naar beneden hadden we wel goed zicht over de vallei. Persoonlijk vond ik dit uitzicht niet zo mooi omdat het allemaal erg kaal is. Geef mij maar de glooiende groene heuvels die we overal tegen komen. Het is natuurlijk wel een bizar gezicht om overal grote rotsblokken te zien, wetende dat die ooit zijn uitgespuugd door een van die 3 vulkanen.

Onderweg zagen we al steeds een vreemd soort mos wat zich ‘drapeerde’ over de rotsen. Nu toch maar even gestopt zodat ik het van dichtbij kon bekijken. Het was echt heel apart. Van dichtbij leek het wel een soort schimmel maar wanneer je nog dichterbij keek bleken het allemaal piepkleine grijs-witte bloemetjes te zijn. Ook stonden er nog andere mos soorten waarbij sommige wel leken op koraal of anemonen uit de zee.

Vanaf Tongariro NP zijn we 2 uur gaan rijden naar Whanganui. Een redelijk grote stad aan de west kust van het Noorder eiland. Ik had van te voren al een beetje gezocht op campings en kwam uit bij Whanganui Seaside Holiday Park. Daar aangekomen viel de aanblik alleen al vies tegen. Veel, hele oude, caravans van vaste gasten en een beetje vergane glorie. Dus toch maar weer terug gereden (zo’n half uur) voor een Top 10 Holiday Park. Tot nu toe hebben we deze vrijwel iedere keer en ze zijn dan wel iets duurder maar wel veel mooier. Deze is ook weer prachtig gelegen aan de Whanganui rivier. We mochten zelf een plekje kiezen. Bij de rivier of bij de speeltuin. Tja, met een kind aan boord is die keuze snel gemaakt. Alhoewel ze nu dus niet uit die speeltuin te krijgen is…. Ook hebben we hier weer een family bathroom met een lekker bad voor Fabiënne. Heerlijk vind ze dat. Het is vandaag wel erg heet 26 graden, volle zon en geen wind. Ondanks dat moet ik toch een flinke was doen en eten koken. Morgen blijven we hier nog een dag aangezien we toch ingelopen zijn op de ons schema. Dan kunnen we lekker rustig aan doen.



 

 
