---
title: Hong Kong
author: angelica
type: post
date: 2017-11-10T18:11:06+01:00
url: /weblog/2017/11/10/hong-kong/
commentFolder: 2017-11-10-hong-kong
categories:
- Wereld trip 2017
tags:
- Hong Kong
resources:
- src: img_6118.jpg
  title: Skyline Hong Kong by night
  params:
    banner: true
- src: img_6110.jpg
  title: De glijbaan in het Sun Yat-sen Memorial Park
- src: img_6111.jpg
  title: Skyline van Hong Kong
- src: img_6114.jpg
  title: Een roodoorbuulbuul in een Hong Kong park
- src: img_6112.jpg
  title: De ferry's in Hong Kong varen erg hard
- src: img_6116.jpg
  title: De skyline van Hong Kong vanuit het Sun Yat-sen Memorial Park
- src: img_6117.jpg
  title: "'s-avonds is er elk kwartier een lichtshow op de hoogste toren van Hong Kong"
- src: img_6115.jpg
  title: Ons hotel Island Pacific is makkelijk te vinden 's-avonds.
- src: img_6113.jpg
  title: Fabienne zwaait naar de ferry's in Hong Kong
- src: img_6118.jpg
  title: De skyline van Hong Kong 's-nachts

---
Het was een onrustige nacht. Fabiënne werd rond 23.00 uur lokale tijd wakker en was niet meer van plan te slapen. Zij had dan ook al in het vliegtuig geslapen en ze was bij het restaurant in slaap gevallen. Wij waren er echter helemaal niet aan toe om 'gezellig' wakker te zijn en te spelen met dochterlief. Er zat niks anders op. Om 4.00 uur viel ze eindelijk tussen ons in in slaap. We hebben daarna geslapen tot 13.30 uur. Rustig opgestaan, gedoucht en op zoek gegaan naar een ontbijtje. We wilden vooral niet te moeilijk doen en kozen voor een lekker croissantje in het hotel wat we onderweg op aten.

Vanuit onze hotelkamer konden we een parkje zien liggen met daarbij een speeltuin. Ideaal! We konden er heel makkelijk naartoe lopen met een loopbrug over de snelweg. Deze ligt pal achter ons hotel. Gelukkig hebben we er niet veel last van omdat we op zo'n hoge etage zitten.

{{< img "img_6110.jpg" ""  "De glijbaan in het Sun Yat-sen Memorial Park" >}}

Fabiënne vond het natuurlijk helemaal geweldig. Een paar glijbanen, wipkippen en andere kindjes dus zij was tevreden. Na het spelen zijn we nog even het park doorgewandeld. Het bleek het [Sun Yat-sen Memorial park](http://www.lcsd.gov.hk/en/parks/sysmp/) te zijn. Cultuurbarbaren als we zijn hebben we niet uitgezocht wie deze goede man, daar gaan we vanuit, dan wel was maar hebben we wel genoten van een wandeling door dit park en langs de waterkant met een prachtig uitzicht op Kowloon. Een andere wijk binnen Hong Kong. Het valt me vooral op dat er echt geen laagbouw te vinden is. Het zijn allemaal wolkenkrabbers. De voordeur van deze panden is vaak rijkelijk versierd met blinkend goud en namen die beginnen met Royal of Palace. Maar wanneer je dan naar boven kijkt is er weinig Royal of Palace meer aan. Het zijn vaak vuile flats met veel kleine raampjes en natuurlijk overal een airco unit. Als je dan langs een makelaar loopt en ziet dan een 1 kamer appartement in deze wijk zo'n 6 ton kost dan ga je je toch afvragen hoe deze flats er van binnen uit zien. Althans, dat heb ik dan.

{{< img "img_6111.jpg" ""  "Skyline van Hong Kong" >}}

In het park was het verder opvallend dat de bomen en struiken die hier groeien bij ons als kamerplant verkocht worden of als snijbloem. Zo liepen we onder een hele grote ficus door en zagen we een volledige border/ plantenbak vol met paradijsvogelbloemen. Ook super mooie vlinders gezien, die te snel voor de camera waren en een mooie vogel met een kuifje. (we hebben gegoogeld, het bleek een [roodoorbuulbuul](https://nl.wikipedia.org/wiki/Roodoorbuulbuul).)

{{< img "img_6114.jpg" ""  "Een roodoorbuulbuul in een Hong Kong park" >}}

Op het water stikt het van de ferries. Wij hebben in Dordrecht de Fast Ferrie maar dat is niks vergeleken met de ferries die hier varen. Veel groter en veel sneller. Ook zie je veel helikopters. Fabiënne vond het allemaal super interessant maar na een uurtje wilde ze wel weer terug naar de glijbaan. Dus zijn we daar nog even met haar gaan spelen voordat we terug naar het hotel gingen om een beetje af te koelen. De temperatuur is hier zo'n 26 graden maar wel met een hele hoge luchtvochtigheid dus het is hier super benauwd.

{{< img "img_6112.jpg" ""  "De ferry's in Hong Kong varen erg hard" >}}

Na weer wat afgekoeld te zijn zijn we de stad weer ingelopen, of opgelopen het is maar net hoe je het ziet, om een hapje te eten. Gisteren liepen we al langs een restaurant wat er goed uitzag dus dat nu maar geprobeerd. Rogier dacht dat we tapas gingen eten want dat was toch de naam van het restaurant. De naam was alleen [Jaspa's Sai Ying Pun](http://www.casteloconcepts.com/our-venues/jaspas-sai-ying-pun) en er werden geen tapas geserveerd. We hebben ook hier weer heerlijk gegeten. Rogier een mihoen schotel, Fabiënne fish and chips en ik een heerlijke nasi-achtige schotel. Als toetje voor Rogier en Fabiënne ijs en voor mij een chocolade lava cakeje. Echt heel smakelijk. Het is ook leuk om te merken dat mensen allemaal leuk reageren op Fabiënne. Er wordt regelmatig naar haar gezwaaid of gelachen. Fabiënne lacht en zwaait vriendelijk terug zoals we gewend zijn.

Omdat Fabiënne toch wel weer erg moe was zijn we na het eten weer naar het hotel gegaan. Rogier is nog even naar het park terug gelopen om, nu in het donker, foto's te maken van de skyline.

{{< img "img_6116.jpg" ""  "De skyline van Hong Kong vanuit het Sun Yat-sen Memorial Park" >}}

Fabiënne was alleen helemaal niet van plan om te slapen en nu, om 23.45 uur slaapt ze nog niet. Tot nu toe gaat het overdag super goed maar is ze nog wat verward met slapen. Ze wil ook regelmatig 'huisje toe' en is bang dat ze niet met papa of mama mee mag. Zo zielig. Maar het komt vast goed! Tot nu toe werken filmpjes op de telefoon van vrienden en familie erg goed. We kijken er naar uit om straks de camper te kunnen halen en echt een "thuis" te kunnen maken voor de komende tijd. Morgen vliegen we weer verder naar Nieuw-Zeeland. Eerst weer even bijkomen in Auckland waar we weer een jetlag zullen hebben en dan maandag de camper ophalen. Het voordeel is nu wel dat we in Auckland een kwartiertje lopen van alle grote attracties af zitten.

Achteraf was deze stop over eigenlijk net te kort om echt wat van de stad gezien. De dingen die we wilden doen hebben we niet gedaan maar door de jetlag was dit nu echt geen optie. We zijn er niet rouwig om. We hebben toch wat van de stad gezien.

Oh, en we kregen ook nog heel goed nieuws van de luchthaven in Hong Kong. Onze iPad is gevonden en keurig netjes afgegeven bij de lost and found waar we hem morgen op kunnen halen.

{{< img "img_6117.jpg" ""  "'s-avonds is er elk kwartier een lichtshow op de hoogste toren van Hong Kong" >}}

{{< img "img_6115.jpg" ""  "Ons hotel Island Pacific is makkelijk te vinden 's-avonds." >}}

{{< img "img_6113.jpg" ""  "Fabienne zwaait naar de ferry's in Hong Kong" >}}

{{< img "img_6118.jpg" ""  "De skyline van Hong Kong 's-nachts" >}}
