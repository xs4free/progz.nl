---
title: Disneyland
author: nathalie
type: post
date: 2006-09-09T18:08:00+02:00
url: /weblog/2006/09/09/disneyland/
commentFolder: 2006-09-09-disneyland
categories:
- Vakantie
tags:
- Amerika
- westkust
resources:
- src: 20060908-Disneyland-780185.jpg

---
[{{< img "20060908-Disneyland-780185.jpg" ""  "" >}}](http://www.progz.nl/weblog/vakantie/uploaded_images/20060908 Disneyland-784340.jpg)Onze tweede attractiepark-dag (8 september) zit erop. We dachten gisteren eigenlijk dat DisneyLand misschien een beetje ging tegenvallen. Dat kwam mede doordat Universal ons zo had verrast en omdat we vijf jaar geleden in Disney Land Parijs zijn geweest en we dachten dat het een ‘copietje’ zou zijn. Nou, dat is natuurlijk niet helemaal waar. Wat een leuk park! We konden onze lol op en het was ook nog eens superrustig (wachttijden van 5 minuten!!!). Dus we hebben er van genoten en zijn in de attracties gegaan die ons leuk leken. En zo konden we het hele park op ons gemakje in één dag bezoeken.  

Waar we in zijn geweest:  
- Buzz Lightyear Astro Blasters (stel je het ritje uit Carnaval Festival voor van de Efteling, en dan interactief. Buzz Lightyear, uit ToyStory voor de niet Disney-kenners, geeft je de opdracht om te schieten op speciale sterren die je onderweg tegenkomt. Echt heel tof! Daar is dus ook de actiefoto hierboven van. Leuk hè?!)  
- Honey, I shrunk the audience (een 3d-film met speciale effecten)  
- Innoventions (een huis vol gadgets van de toekomst)  
- Space Mountain (toch weer anders dan in Parijs. Een achtbaan in het donker vol onverwachte wendingen)  
- Star Tours (een schokkerig ritje in een vliegtuigsimulator)  
- Splash Mountain (met het warme weer vandaag was de plons water erg welkom die we over ons heen kregen toen ons bootje een enorme vrije val maakte in het water. Ook weer anders en meer uitgewerkt dan in Parijs)  
- Big Thunder Mountain (deze achtbaan viel ons tegen. We hadden ‘em heftiger verwacht. In Parijs is deze wel gaver)  
- Indiana Jones Adventure (erg grappige rit in een jeep die werkelijk alle kanten op hobbelt in het donker. Jammer genoeg konden we de rit niet uitzitten. Iemand in de jeeps voor ons verloor een vest en daardoor raakte de hele attractie van slag en werden we ‘geëvacueerd’. Ach, hebben we dat ook eens meegemaakt. Verder een leuke en mooi aangeklede attractie)  
- Peter Pan’s Flight (vijf jaar geleden in Parijs stonden we hier het langst voor in de rij, want het was toen net nieuw. Daardoor misschien nu weer teveel verwachtingen gehad? Deze versie was vrij kort en niet heel bijzonder)  
- It’s a small world (geen reis rond de wereld, denk weer aan Carnaval Festival, in een ronddraaiend karretje, maar in een boot. Gewoon een lieve attractie, maar dat liedje kan je daarna natuurlijk niet meer horen!)  
- Haunted mansion (een spookhuis in een wagentje, leuk gedaan)  
- Pirates of the Caribbean (de nieuwste attractie en wat mooi gemaakt! Jack Sparrow ziet er heel eng echt uit. Het is een combinatie van een wildwaterbaan en de Fatamorgana uit de Efteling. Echt de moeite waard om dit te bekijken)  

Rond vijf uur hebben we het park verlaten en zijn naar ons hotel gereden. We wilden graag voor het weekend (het is hier een dag eerder dan in NL) weg uit het drukke Los Angeles. Zes-baans-snelwegen (!!!) zijn best leuk hoor, maar als het allemaal vol staat, is er ook geen lol aan. En daarmee is nu ook onze ‘luxe’ voorbij. De eerste twee hotels hadden we via het reisbureau geboekt. En nu gaan we steeds op de goede gok op zoek naar een motel/hotel. Vanmorgen (8 september) hadden we voor de zekerheid (omdat we vooraf hadden bedacht dat we waarschijnlijk wel moe zouden zijn) een reservering gemaakt via internet bij Motel 6, een goedkope motelketen hier in Amerika. Dat is allemaal goed gegaan en dan kunnen we morgen uitgerust op weg naar ons eerst National Park.  

Gereden aantal miles vandaag, 8 september: 51 (van Anaheim naar St Bernandino)  
Overnachten in: [Motel 6](),  
Gegeten bij: [Taco Bell](http://www.tacobell.com/) (een van Rogiers favoriete fastfoodrestaurant in Hawaii. Tis een soort Mac, maar dan met Taco’s enzo, best grappig)
