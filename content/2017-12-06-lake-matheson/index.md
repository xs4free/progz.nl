---
title: Lake Matheson [02-10-2017]
author: rogier
type: post
date: 2017-12-06T08:01:19+01:00
url: /weblog/2017/12/06/lake-matheson/
commentFolder: 2017-12-06-lake-matheson
categories:
- Wereld trip 2017
tags:
- Nieuw Zeeland
resources:
- src: 20171202-DSC02526.jpg
  title: Onderweg naar Wanaka
  params:
    banner: true
- src: 20171202-DSC02466.jpg
  title: 20171202-DSC02466
  params:
    imagegallery: true
- src: 20171202-DSC02483.jpg
  title: Fox Glacier vanuit Lake Matheson
  params:
    imagegallery: true
- src: 20171202-DSC02484.jpg
  title: Lake Matheson
  params:
    imagegallery: true
- src: 20171202-DSC02501.jpg
  title: Lake Matheson
  params:
    imagegallery: true
- src: 20171202-IMG_7246.jpg
  title: Lake Matheson lookout
  params:
    imagegallery: true
- src: 20171202-DSC02533.jpg
  title: Lake Wanaka lookout
  params:
    imagegallery: true
- src: 20171202-DSC02548.jpg
  title: Californische Kuif kwartel
  params:
    imagegallery: true
- src: 20171202-DSC02555.jpg
  title: Nieuw Zeelandse vogel
  params:
    imagegallery: true
- src: 20171202-DSC02556.jpg
  title: Uitzicht camping Wanaka
  params:
    imagegallery: true

---
Mirror lake, oftewel spiegelmeer wordt Lake Matheson genoemd. Dit meer ligt een paar kilometer buiten Fox Glacier en staat bekend om zijn prachtige weerspiegelingen in het water van de omringende bergen (waar wij gisteren met de helikopter omheen zijn gevlogen!).

Deze spiegelingen wilde ik toch wel heel graag op de foto proberen te krijgen, dus zijn we vanmorgen op tijd naar de parkeerplaats bij dit meer gereden. Vanaf daar kun je in zo’n 1,5 uur rond het meer lopen en zijn er verschillende uitzichtpunten. Nu had ik bij een rondje om een meer een redelijk horizontaal pad verwacht (langs het water), maar daar dachten ze in Nieuw Zeeland toch even anders over! Het pad ging soms echt flink steil omhoog en omlaag, waardoor we blij waren dat we onze wandelschoenen aan hadden. Fabienne vond het lopen na 10 minuten (nog voordat het steil werd) al niet meer leuk, dus die heeft de rest van de wandeling in de drager op mijn rug gezeten. Naast het feit dat het af en toe best steil was, liep je ook nog eens door een soort mini-regenwoud heen. Dit voelde met de 25 graden die het buiten was al snel heel benauwd en dus zweterig aan.

Maar goed, uiteindelijk zijn we wel op het bekende punt aangekomen waar vandaan je het beste zicht over het meer hebt en je dus heel mooi in de verte de bergen ziet liggen. Helaas was het vandaag nogal bewolkt en daardoor waren de toppen van de bergen verstopt in de wolken, maar de foto vind ik nog steeds de moeite waard!

Uiteindelijk hebben we het rondje helemaal afgelopen in 1 uur en 15 minuten, nog sneller dan de aangegeven tijd dus. Dit voelde we de rest van de dag wel allebei en Fabienne moest ook zelfs een schoon shirt aan, omdat die helemaal bezweet was van mijn natte rug! ?

Vanaf Lake Matheson zijn we doorgereden naar Wanaka. Best een lange rit. Ook langer dan we van plan waren, want eigenlijk wilden we stoppen in het plaatsje Haast. Toen we echter dit plaatsje binnen reden en zagen hoe super klein dit was en wat daar doorging voor een camping, besloten we al snel door te rijden.

De route vanaf Haast naar Wanaka is erg mooi. Het gaat recht door de bergen heen, met allerlei mooie berg rivieren. Aan het einde van de route, zodra je in de buurt komt van Wanaka kom je ook langs 2 enorme meren: Lake Wanaka en Lake Hawea. Beiden meren zijn meer dan 300 meter diep en hebben meerder dan 200 kilometer kustlijn. Hoog vanuit de bergen zien deze meren er al indrukwekkend uit, maar als je aan de kustlijn staat, dan lijkt het haast een enorme zee! Onderweg zijn we dan ook meerdere keren gestopt om even een paar foto’s te maken en van de prachtige uitzichten te genieten.

Bij aankomst in Wanaka zijn we direct langs een supermarkt gereden (deze keer een New World), omdat ze in veel van de vorige plaatsjes geen grote supermarkt hadden. Daar vandaan waren we binnen 5 minuten, recht door het kleine centrum heen, bij onze camping. Deze Top 10 camping ligt mooi tegen een berg op, met de camperplaatsen bovenaan, dus we hebben (weer) een prachtig uitzicht op het meer en de bergen.

Morgen lassen we hoogst waarschijnlijk weer een rustig dag in. Doordat we Haast hebben overgeslagen liggen we iets voor op ons schema en kunnen we allebei even lekker rustig aan doen.


