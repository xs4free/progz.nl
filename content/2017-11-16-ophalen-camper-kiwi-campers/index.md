---
title: Ophalen camper Kiwi-campers [13-11-2017]
author: rogier
type: post
date: 2017-11-16T09:58:33+01:00
url: /weblog/2017/11/16/ophalen-camper-kiwi-campers/
commentFolder: 2017-11-16-ophalen-camper-kiwi-campers
categories:
- Wereld trip 2017
tags:
- Nieuw Zeeland
resources:
- src: 20171113-IMG_6259.jpg
  title: Onze camper
  params:
    banner: true
- src: 20171113-IMG_6281.jpg
  title: Fabienne is onze chauffeur in Nieuw Zeeland, want zij wil steeds 'autorijden'.
- src: 20171113-IMG_6269.jpg
  title: Fabienne vind de camping vlak aan zee heerlijk. Vooral de bal een het pad voor de camper zijn erg in trek!
- src: 20171113-IMG_6259.jpg
  title: Onze camper op onze eerste overnachtingsplaats, direct aan zee.
- src: 20171113-DSC00611.jpg
  title: Het uitzicht vanaf onze camperplaats, wanneer de zon net onder is.
- src: 20171113-DSC00582.jpg
  title: Uitzicht vanaf het pad direct voor onze camperplaats.

---
Vandaag was het dan zover, we mochten zelf aan de linker kant van de weg gaan rijden!

’s-Ochtens hebben we uitgecheckt uit het hotel en zijn we met de SkyBus teruggegaan naar het vliegveld. Op het vliegveld zijn we dan weer opgehaald met een busje van Kiwi Campers, om naar hun kantoor net buiten het vliegveld gebracht te worden. Dit kantoor stelt niet zo heel veel voor. Het is niet bepaald groot en voor de deur stonden allemaal (relatief) oude campers. Aangezien wij een model uit 2016 hadden geboekt, waren we even bang dat hier iets mis zou gaan. Gelukkig bleek er achter het pand ook nog een garage te zitten, waar onze camper in geparkeerd stond.

Maar voordat we onze camper kregen, moesten we eerst nog wat papieren invullen. De formulieren waren eigenlijk maar heel klein, maar de vrouw die ons hielp, Molly, zat nogal op de praatstoel. Toen we op een gegeven moment haar persoonlijke foto’s van Nieuw Zeeland te zien kregen die ze tijdens haar reizen had gemaakt, vonden we het allebei wel een beetje genoeg. (met de foto’s was overigens niets mis, ze waren zelfs erg mooi, hopelijk gaan wij vergelijkbare foto’s maken de komende 4 weken!) Hierna mochten we dan eindelijk naar onze camper toe, die inmiddels was voorgereden. Na een rondje om de camper heen om de aanwezig schade op te nemen en een korte uitleg over de belangrijkste systemen en aansluitingen, mochten we dan eindelijk de koffers erin gaan laden en een kinderstoel voor Fabienne uitzoeken en installeren. Dit verliep vrij vlot, waarna we dan eindelijk op pad konden.

De eerste bocht het terrein af, was meteen een leuke bocht over een vrij drukke weg met een rij bomen die het zicht goed belemmerden. Direct dus even goed nadenken welke kant je op moet kijken voor het eerste verkeer! Maar het ging allemaal goed en de hele weg eigenlijk geen enkele fout gemaakt met de rijrichting.

Vanaf Kiwi Campers wilden we direct naar een supermarkt rijden om de eerste grote lading boodschappen te doen. Van zowel Molly als vrienden van ons (Marco en Lincy) hadden we gehoord dat we dan het beste naar de Pak’N Save konden rijden. Met een getekend kaartje van Molly vertrokken wij richting de supermarkt, maar vlak voor de bestemming namen we een verkeerde zijstraat, waardoor ik de camper even in zijn achteruit moest zetten. Vol verwachting keek ik naar het grote display in het dashboard in de verwachting daar het beeld van een achteruitrijcamera te zien; niets! Omdat het een rustig straatje was hebben we even met de instellingen van de radio zitten stoeien, maar we konden niets vinden waarom hij het niet zou doen. Helaas bleek er ook geen parkeersensoren op de camper te zitten, dus achteruit rijden moest op de ouderwetse manier: goed in je spiegels kijken. Aangezien er duidelijk een camera achterop de camper zit, zijn we toch nog even teruggereden naar Kiwi Campers om verhaal te halen. Daarop kregen we te horen dat de vorige huurders een ongelukje hadden gehad, waardoor de camera stuk was gegaan en deze hadden ze niet meer op tijd kunnen repareren. Helaas moeten wij het dus 4 weken zonder camera doen. Dan moet Angelica elke keer maar even uitstappen als we ergens achteruit moeten inparkeren.

Hierna dus alsnog naar de supermarkt. Wat een enorme supermarkt is zo’n Pak’N Save zeg! Het doet mij het meest denken aan een Makro, maar dan alleen voor voedsel en met normale kleine verpakkingen. Ze hebben echt enorme stellingen volgeladen met alle producten staan. Veel producten lijken gelukkig op de producten die we in Nederland kennen, maar het is toch altijd even zoeken voordat je alles gevonden hebt. En als je iets vergeten bent te pakken, dan loop je dus wel de afstanden die je in een Makro gewend bent om het alsnog te pakken!

Uiteindelijk hadden we alles gevonden en ook alles afgerekend. Het kost wat moeite om alle boodschappen in de verschillende vakken en de koelkast van de camper op te bergen, maar met wat passen en meten ging alles er gelukkig wel in. Aangezien het ondertussen al bijna 16:30 was en we eigenlijk nog zo’n 200 kilometer hadden willen rijden, hebben we maar even een camping dichterbij uitgezocht. Dit werd uiteindelijk Orewa Beach, een camping waarbij je met je camper recht aan het strand kunt staan! Dit hebben we dan ook gedaan. Tussen de camper en het strand lag een stenen wandel/fietspad waar we met Fabienne nog even leuk met een bal hebben staan overgooien tot het donker werd. Daarna hebben we in de camper even een broodje gegeten (we hadden geen van beiden meer zin om te koken) en rond 22:00 lagen we, met het geluid van de zee op de achtergrond, lekker op bed.

Morgen rijden we door naar Whangarei Falls, ons oorspronkelijke plan.

{{< img "20171113-IMG_6281.jpg" ""  "Fabienne is onze chauffeur in Nieuw Zeeland, want zij wil steeds 'autorijden'." >}}

{{< img "20171113-IMG_6269.jpg" ""  "Fabienne vind de camping vlak aan zee heerlijk. Vooral de bal een het pad voor de camper zijn erg in trek!" >}}

{{< img "20171113-IMG_6259.jpg" ""  "Onze camper op onze eerste overnachtingsplaats, direct aan zee." >}}

{{< img "20171113-DSC00611.jpg" ""  "Het uitzicht vanaf onze camperplaats, wanneer de zon net onder is." >}}

{{< img "20171113-DSC00582.jpg" ""  "Uitzicht vanaf het pad direct voor onze camperplaats." >}}
