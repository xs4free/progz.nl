---
title: Lange vermoeiende reis
author: rogier
type: post
date: 2013-08-19T05:55:46+02:00
url: /weblog/2013/08/19/lange-vermoeiende-reis/
commentFolder: 2013-08-19-lange-vermoeiende-reis
categories:
- Vakantie
tags:
- Amerika
- Honeymoon
- westkust
resources:
- src: 20130821-225344.jpg
  title: 20130821-225344.jpg
- src: 20130821-225731.jpg
  title: 20130821-225731.jpg
- src: 20130821-225605.jpg
  title: 20130821-225605.jpg

---
Vandaag stond helemaal in het teken van de heenreis. Het vliegtuig vertrok om 10:10 vanf Schiphol, wat betekende dat wij al rond 5:00 ons bed uit moesten om netjes op tijd op Schiphol te zijn. De ochtend ervoor hadden we online al ingecheckt, dus we wisten al waar we kwamen te zitten in het vliegtuig. Het uitkiezen van een stoel verliep echter niet zo makkelijk als je zou verwachten. Toen we namelijk op de website inlogde zagen we dat wij over 2 rijen verdeeld zaten. En er was niet eens meer een plekje vrij om naast elkaar te gaan zitten! We hebben nog even overwogen om extra te betalen om in de premium-comfort-class te kunnen zitten, maar dit was meer dan 200 dollar! Toen we de pagina van de stoelindeling opnieuw bekeken waren er gelukkig wel 2 stoelen naast elkaar vrij, dus die hebben we snel genomen.
{{< img "20130821-225344.jpg" ""  "20130821-225344.jpg" >}}
We zijn rond 6:30 vertrokken naar Schiphol, hebben de auto bij Macaw neergezet en hebben het busje van QuickParking naar Schiphol genomen. Toen we daar net goed en wel binnenstonden begon het hard te regenen, dus we waren blij dat we Nederland even achter ons gingen laten. Bij de douane hebben we de doe-het-zelf-scanner gebruikt voor de paspoorten en daarna zijn we via de Tax-Free-Shop (met 2 nieuwe luchtjes onder onze arm) naar de gate gelopen. Daar werden we voor het eerst door de Amerikaanse douane ondervraagt. Dat verliep heel soepel en al snel zaten we in het United Airlines vliegtuig naar Housten in de staat Texas. 

Onderweg kregen we genoeg te eten en drinken, en hadden we ieder een eigen tv'tje om films op te kijken. Rogier heeft zich vermaakt met [Iron Man 3](http://www.imdb.com/title/tt1300854/), [Olympus Has Fallen](http://www.imdb.com/title/tt2302755/) en [The Croods](http://www.imdb.com/title/tt0481499/). Angelica heeft zich o.a. vermaakt met [The Croods](http://www.imdb.com/title/tt0481499/) en [Beautiful Creatures](http://www.imdb.com/title/tt1559547/). Met name The Croods en Olympus Has Fallen zijn aanraders!

Na ruim 10 uur vliegen zijn we geland op Housten, waar het direct 32 graden was! Gelukkig had het vliegveld overal een goede airco. Alleen als je een sigaret wil roken, moet naar buiten (geen rokershokken op Amerikaanse vliegvelden), en toen voelden we goed hoe warm 32 graden is.
{{< img "20130821-225731.jpg" ""  "20130821-225731.jpg" >}}
Na 1,5 uur op Housten zijn we doorgevlogen naar Los Angeles. Aan de tijden op de tickets te zien, was het maar een klein uurtje vliegen. Waar we echter even geen rekening mee gehouden hadden, was dat er nog 2 uur tijdsverschil tussen LA en Housten zit! De vlucht duurde dus bijna nog 3 uur. Dat viel wel een beetje tegen, aangezien Amerikanen dat als een binnenlandse vlucht beschouwen en dan moet je dus opeens betalen om een film te mogen kijken of wat te eten te krijgen.

Eenmaal aangekomen op LA hadden we snel onze koffers te pakken en ook al snel het busje naar [Dollar Autoverhuur](http://www.dollar.com) gevonden. Daar aangekomen zagen we dat wij niet de enige waren die onze auto op kwamen halen. We hebben uiteindelijk zeker 1,5 uur in de rij gestaan (gelukkig wel in de airco). Maar we hebben daar uiteindelijk wel een forse auto mee gekregen, groter dan we hadden besteld, namelijk een Nissan Xterra.

Na wat zoeken in de koffer hadden we de TomTom gevonden en een half uur later stonden we bij ons hotel; het Sheraton. Daar aagekomen bleek dat onze forse auto eigenlijk iets te fors was, want hij paste in de hoogte niet in de parkeergarage! Uiteindelijk daarom maar afgegeven bij de Valet parking van het hotel, die hem voor ruim 30 dollar per dag wel ergens kon parkeren.
{{< img "20130821-225605.jpg" ""  "20130821-225605.jpg" >}}
Hierna hebben we ingecheckt, een sandwich gekocht in de supermarkt van het hotel, deze snle opgegeten op onze kamer en toen ingestort op bed, want we kwamen erachter dst we al meer dan 24 uur op waren.
Morgen maar eens kijken hoe uitgerust we zijn en wat we gaan doen.
