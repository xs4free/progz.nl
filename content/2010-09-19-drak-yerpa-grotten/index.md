---
title: Drak Yerpa grotten
author: rogier
type: post
date: 2010-09-19T15:36:07+02:00
url: /weblog/2010/09/19/drak-yerpa-grotten/
commentFolder: 2010-09-19-drak-yerpa-grotten
categories:
- Vakantie
tags:
- China
- grotten
- Lhasa
- Tibet
resources:
- src: l_320_214_070583F6-6479-491F-8961-84F37F8B3BE6.jpeg
  title: Drak Yerpa grotten

---
Vanmorgen zijn we na het ontbijt naar de Drak Yerpa grotten gereden met de bus. Dit was een mooi ritje door de bergen van ongeveer een uur. De Drak Yerpa grotten zijn volgens de Tibetanen heilige grotten, die redelijk hoog (>4000 meter) liggen. Om bij deze grotten te komen, moet je echter wel (weer) een flink aantal trappen oplopen. Na elke paar trappen kom je uit bij een klein klooster dat meestal voor de ingang van een kleine inham in de rotsen is geplaatst. Binnen is de grot dan versiert met afbeeldingen van de verschillende Boeddha's en allerlei kaarsen van Yak-boter. De inhammen waren hooguit een paar meter diep, dus volgens mijn definitie geen grot te noemen, maar het was wel erg leuk om te bekijken. Het was toeristisch gezien ook niet erg druk of populair, dus in elke tempel mocht je voor de verandering gratis foto's maken. Hier heb ik natuurlijk dankbaar gebruik van gemaakt!


{{< img "l_320_214_070583F6-6479-491F-8961-84F37F8B3BE6.jpeg" ""  "Drak Yerpa grotten" >}}

Op de weg terug naar het hotel hebben we nog een tussenstop gemaakt bij een Tibetaanse familie. Hier mochten we een kijkje nemen in het huis van deze familie. Persoonlijk had ik niet verwacht dat de inrichting nog zoveel luxe zou bevatten, ze hadden namelijk gewoon de beschikking over satelliet, een grote televisie en een flinke (A+) koelkast! Verder bestond het huis grotendeels uit 3 vertrekken, een daarvan was ingericht als tempel (wat elke familie in Tibet blijkt te hebben). De overige 2 waren een zit/eetkamer en een slaapkamer. In dit huis leefde 3 generaties samen, opa/oma, vader/moeder en kinderen. Erg leuk om ook eens de binnenkant van zo'n huisje gezien te hebben, want vanaf de buitenkant vond ik al die huizen er maar uitzien als bouwvallen.

De middag hadden we verder vrij te besteden. Omdat ik van Marianne (een reisgenoot) had gehoord dat ze in het centrum van Lhasa veel outdoor-shops hadden, waar je erg goedkoop jassen en truien kon kopen, ben ik samen met 2 andere reisgenoten (even, niet te lang, we blijven mannen!) gaan shoppen. Het eindresultaat was dat ik met 2 jassen (een North-Face softshell en een Columbia regenjas) terugkwam voor maar 300 Juan (ongeveer €37,50)! Natuurlijk zijn dit namaak-producten, maar voor dat geld wil ik best kijken hoeveel plezier ik er van heb.

Na een uurtje shoppen vonden we het allemaal wel genoeg en zijn we teruggelopen naar het hotel. Daar hebben we nog even rustig aan gedaan tot we om 19:00 met z'n allen gingen eten. We zijn met riksja's (fietstaxi's) naar een restaurant gebracht waar we een Tibetaans afscheidsdiner kregen. Dit bestond qua eten uit een lopend buffet met verschillenden soorten vlees en groenten, het meeste was erg lekker (op de vele botjes na), alleen was het buffet wel iets te snel leeg. Dit bleek min of meer met opzet, want de ruimte waar het buffet stond opgesteld, was nodig voor de show die erbij hoorde. Dit bestond uit een man die met een Tibetaanse gitaar (en enorme big-smile) verschillende liedjes stond te spelen, terwijl er naast hem 2 vrouwen in Tibetaanse klederdracht een dansje deden. De nummers duurde niet te lang, waardoor het erg leuk was om naar te kijken. Voor het laatste 'nummer' kwam de man op als stierenvechter en waren de vrouwen samen verkleed als een Yak. Deze ging natuurlijk even het publiek in, wat voor het nodige gegil en gelach zorgde! Een geslaagde laatste maaltijd in Lhasa.     

Na het eten zijn we met z'n allen nog even naar de bar van het restaurant Dunya gelopen om daar nog even wat te drinken. Dit was wederom erg gezellig en het Lhasa Beer (650ml per fles) smaakte erg goed. Morgen weer op tijd op voor de lange treinreis naar Xi'an (+/- 36 uur!)
