---
title: Las Vegas part 2
author: angelica
type: post
date: 2013-08-25T04:40:15+02:00
url: /weblog/2013/08/25/las-vegas-part-2/
commentFolder: 2013-08-25-las-vegas-part-2
categories:
- Vakantie
tags:
- Amerika
- Honeymoon
- Las Vegas
- west kust
resources:
- src: 20130825-231011.jpg
  title: 20130825-231011.jpg
- src: 20130825-231034.jpg
  title: 20130825-231034.jpg
- src: 20130825-231055.jpg
  title: 20130825-231055.jpg

---
Na onze nachtelijke avonturen op de strip gisteravond, vanmorgen eerst eens heerlijk uitgeslapen. Alleen al voor het heerlijke bed kan ik het hotel aanraden! Aangezien "het leven" in Las Vegas pas op gang komt tegen de avond, hebben wij lekker rustig aangedaan.
Om een uur of drie zijn we maar eens naar beneden gegaan om wat te eten. Een gewoon ontbijt is lastig in Amerika, zo ook hier. Daarom, en gezien de tijd, hebben we maar gekozen voor een omelet voor Rogier en een 'broodje' voor mij. Uiteraard met een normal size cola, wat voor ons Hollanders zoiets is als een extra extra large. Het duurde ongeveer drie kwartier voor we het eten eindelijk hadden (ik bedoel, kom op! Zo moeilijk is een omelet niet toch?) om na een kwartier af te rekenen en weer de strip op te kunnen.

De strip bij daglicht is wel even wat anders. Sowieso rustiger dan 's avonds waardoor je beter door kunt lopen maar het is ook minder sfeervol. Alle neon verlichting steekt natuurlijk niet zo lekker af als in het donker. In de hotels/casino's hangt echter wel het zelfde sfeertje, gokken doen ze hier ook en masse overdag.
[{{< img "20130825-231011.jpg" ""  "20130825-231011.jpg" >}}](20130825-231011.jpg)
Het was duidelijk dat we veel meer energie hadden dan gisteren. Het lopen ging een stuk makkelijker. Daarbij ontdekte we dat er een gratis monorail ging tussen ons hotel en die van The Mirage, het hotel naast ons. Scheelde toch al snel zo'n 10 minuten lopen. Dit hotel is, naast zijn vulkaan show, bekend van de tuin met dolfijnen en siberische tijgers. We vonden alleen de toegang van zo'n $20,- pp te veel voor dit kleine dierentuintje. Daarbij waren we net in Sea World geweest, en hadden dus al even genoeg dolfijnen gezien. 

Op naar het volgende hotel. We hadden van te voren een lijstje gemaakt welke we absoluut wilden zien. De strip, en alle casino's, zijn zo groot dat je het gewoon niet redt om in een dag alles te zien. We hebben de volgende hotels gehad; uiteraard The Mirage, The Bellagio, Ceasers Palace met zijn Forum Shops, MGM Grand en Paris. Lijkt niet zoveel maar we hebben uitgerekend dat we er in totaal, incl. shows, zo'n 6 uur over gedaan hebben, zonder pauze. Sommige casino's zijn zo groot dat je de uitgang niet eens kan vinden!

In de  Forum Shoppes (een heel groot winkelcentrum met merken als DKNY, Jimmy Choo, Cartier etc.) hebben ze ronde roltrappen, heel bijzonder. Ook zijn er bewegende beelden en een aquarium. We hebben hier genoten van een proeverij van chocolade incl. mini BBQ om marshmallows boven te roosteren. Moet je niet doen zoals Rogier, die stak ze in brand! Ik had bijna een paar ontzettend leuke Ugg moccasins gekocht van $120,-, een stuk goedkoper dan in Nederland maar ik heb mezelf toch in kunnen houden. Ook nog wat leuke jurkjes gepast, en niet gekocht. Wat wel opvallend is, zowel in restaurants als in winkels stelt het personeel zich aan je voor en is er ook een vast persoon die je helpt. In de kleding winkel vond ik het wel vreemd om door de verkoopster met mijn voornaam aangesproken te worden wanneer ze me vroeg of het naar wens was. Ik geloof dat ik het anonieme "mevrouw" toch prettiger vind.

Bij het Bellagio hebben we genoten van de voorstelling met de fonteinen. Dit is wat mij (ons) betreft een absolute must see! Wat is dat mooi zeg. Echt kippenvel. Ieder kwartier is er weer een show. Elke show is weer anders, maar steeds gaan de fonteinen op de maat van de muziek op en neer. Wij hebben twee shows gezien maar het liefst had ik ze allemaal bekeken. Ik heb ze gefilmd maar kreeg alleen het middenstuk op film. De werkelijke show is zeker drie keer zo breed als het schermpje van mijn camera!
[{{< img "20130825-231034.jpg" ""  "20130825-231034.jpg" >}}](20130825-231034.jpg)
Onderweg hadden wij al meerdere mensen gezien die met super grote Margeritha's rondliepen. Ik vond dat wij die ook wel even konden proberen. Voor $20,- kreeg je een soort beker van anderhalve liter! Eigenlijk was het niets meer dan een grote slush puppy in ons geval met kersen smaak en wodka. Dronken wordt je er in ieder geval niet van. Je doet er wel lekker lang mee, dat is dan weer een meevaller.

Bij de MGM Grand bleek er een monorail te rijden die zo'n beetje alle hotels aandoet. Voor $12,- kun je een dagkaart kopen. Helaas kwamen wij hier te laat achter want het is zeker wel een aanrader als je wel alles wil zien maar geen zere voeten wil krijgen van het slenteren tussen al het publiek.

Als laatste hebben we de show van the Mirage gezien. Voor dit hotel zijn allemaal watervallen aangelegd, met alle palmbomen doet het denken aan een fatamorgana, wat natuurlijk ook de vertaling is van de naam van dit hotel. Een van deze watervallen is een vulkaan welke ieder uur uitbarst. Ook heel mooi!
[{{< img "20130825-231055.jpg" ""  "20130825-231055.jpg" >}}](20130825-231055.jpg)
Onderweg zie je naast dit moois ook nog de mooiste auto's voorbij komen, van mijn favoriet de Camaro tot die van Rogier, een carbon black Lamborghini. En natuurlijk ook veel zeer schaars geklede vrouwen in bunny of showgirl kostuum. Daar stak ik toch een beetje gewoontjes bij af in mijn Steps jurkje met Birkenstocks!

Na al het lopen en onze ogen, weer, te hebben uitgekeken kwamen we om twaalf uur weer terug in ons hotel. Omdat we ook morgen weer een vol programma hebben met een lange auto rit zijn we maar gelijk naar bed gegaan.

Ergens jammer dat we maar twee avonden in Las Vegas hadden. Het is echt zo'n gave stad! Over de top natuurlijk maar alles wel even mooi! Ik had graag de Venetian nog een keer gezien maar hier waren we 's avonds echt te moe voor. Wat ons betreft was dit wel het allermooiste hotel. 
Ik merk ook dat dit stukje schrijven best lastig is. We hebben zoveel gezien, zoveel indrukken opgedaan en zo genoten. Dat is niet op papier uit te drukken. Natuurlijk hebben we veel foto's gemaakt en veel gefilmd maar eigenlijk moet je dit gewoon met eigen ogen gezien hebben. Voor onze trip was Las Vegas een van de plekke die mij het minste trok. Hier moet ik op terug komen, misschien is Las Vegas wel het gaafste wat we gezien hebben deze vakantie, vooral omdat het allemaal zo groots is.

Geslapen: Treasure Island (daar bekend als TI)
Gegeten: The Coffeeshop (ja, echt)
Gereden km: 0 ( tenzij je de monorail meerekend, dan zo'n 2 km)
