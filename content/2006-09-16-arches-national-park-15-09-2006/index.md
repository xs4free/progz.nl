---
title: Arches National Park (15-09-2006)
author: rogier
type: post
date: 2006-09-16T06:29:00+02:00
url: /weblog/2006/09/16/arches-national-park-15-09-2006/
commentFolder: 2006-09-16-arches-national-park-15-09-2006
categories:
- Vakantie
tags:
- Amerika
- westkust
resources:
- src: 20060915-Arches-NP-774541.jpg
  title: Arches National Park

---
{{< img "20060915-Arches-NP-774541.jpg" ""  "Arches National Park" >}}Vandaag is het dan eindelijk tijd voor het park waar we zo’n eind voor omgereden zijn: [Arches National Park](http://www.nps.gov/arch). Het park blijkt maar 6 mijl van ons Motel 6 af te liggen, wat een mooie meevaller is, want we willen niet al te veel tijd aan dit park besteden aangezien we ook nog weer een lange rit voor de boeg hebben naar Cedar City. Het park blijkt te bestaan uit één lange weg de bergen in met een aantal mooie uitzichten. Al meteen bij de ingang gaat de weg zeker 200 meter stijl omhoog. Onze verwachting stijgen evenredig snel mee. We hebben de bekende foto’s van de het park wel gezien op internet, maar ons geduld wordt even op de proef gesteld; de bekende foto’s zijn natuurlijk ergens achterin het park gemaakt. Onderweg kom je een aantal leuke uitzichten tegen, maar de bekende bogen zijn toch wel de meest bijzondere rotsformaties die ik ooit gezien heb. Door de wind en erosie zijn er gaten in enkele bergen ontstaan, of liever gezegd, zijn er bogen van de berg overgebleven.   
Uiteindelijk zijn we toch nog een kleine 3 uur in het park geweest, voordat we vertrokken richting Cedar City. Deze plaats hebben we uitgekozen om zijn gunstige ligging t.o.v. het volgende National Park wat we willen bezoeken: Bryce. Jammer genoeg betekende dat wel een rit van ruim 5 uur en aangezien Nathalie nog steeds niet helemaal fit is, mocht ik het stuk rijden. Gelukkig hebben alle Amerikaanse auto’s cruise-control en kun je deze rustig aanzetten en dan onderuitgezakt gaan zitten, want de snelwegen zijn hier erg rustig en vrij recht-toe-recht-aan. Ondanks de foute aanwijzingen van TomTom (voor het eerst deze vakantie, verder alleen maar lof!) zijn we toch vrij makkelijk bij ons Ramada Inn aangekomen. Morgen één van de parken waar iedereen het altijd over heeft als je over Amerika praat met mensen, Bryce, ik ben benieuwd!  

Gereden aantal miles vandaag: 345  
Overnachten in: [Ramada Limited](http://www.ramada.com), Cedar City.   
Gegeten bij: ons motel, een kant-en-klaar maaltijd met [Ben & Jerry's](http://www.benjerry.com) ijs toe.
