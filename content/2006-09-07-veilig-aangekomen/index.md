---
title: Veilig aangekomen
author: rogier
type: post
date: 2006-09-07T06:26:00+02:00
url: /weblog/2006/09/07/veilig-aangekomen/
commentFolder: 2006-09-07-veilig-aangekomen
categories:
- Vakantie
tags:
- Amerika
- westkust
resources:
- src: Omni-hotel-LA-760133.jpg

---
{{< img "Omni-hotel-LA-760133.jpg" ""  "" >}}Zoals de titel al zegt, we zijn veilig aangekomen in Los Angeles. Wel met een beetje vreemd gevoel, we zijn vanmorgen om 6:00 opgestaan en zijn nu volgens de Nederlandse tijd precies 24 uur verder! Volgens de Amerikanen is het nu echter pas 21:30, gelukkig ook wel een mooie tijd om naar bed te gaan, want wij zijn aardig moe. We zitten nu in het [Omni Hotel LA](http://www.omnihotels.com/FindAHotel/LosAngelesCaliforniaPlaza.aspx) en dat bevalt uitstekend. Onze auto werd netjes door een portier geparkeerd en onze koffers werden omhoog gedragen. In zo'n luxe hotel hebben we nog nooit overnacht.  
Het ophalen van de auto ging trouwens ook erg makkelijk. Aangekomen op LAX (Los Angeles International Airport) meteen een shuttlebus naar de verhuurmaatschappij [Alamo](http://www.alamo.com/). Daar kregen we alle papieren en mochten daarna zelf in de parkeergarage een full-size auto uitzoeken! We stonden nog even te twijfelen bij een grote SUV die ook in dezelfde klasse bleek te vallen, maar zijn uiteindelijk toch gegaan voor de Pontiac Grand Prix. Jammer genoeg wel een automaat, maar daar zijn het Amerikanen voor he?! Wat ruimte betreft is het ook wel een echte Amerikaanse wagen, onze 2 koffers kunnen allebei plat achter elkaar in kofferbak liggen! Morgen zal ik wel even een paar foto's van de auto maken en dan gaan we ook direct naar [Universal Studios](http://themeparks.universalstudios.com/hollywood/website/index.html). Nu eerst lekker slapen in ons Kingsize bed (zie foto).
