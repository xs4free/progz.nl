---
title: Bryce Canyon National Park (16-09-2006)
author: nathalie
type: post
date: 2006-09-17T16:52:00+02:00
url: /weblog/2006/09/17/bryce-canyon-national-park-16-09-2006/
commentFolder: 2006-09-17-bryce-canyon-national-park-16-09-2006
categories:
- Vakantie
tags:
- Amerika
- westkust
resources:
- src: 20060916-Bryce-NP-758059.jpg

---
{{< img "20060916-Bryce-NP-758059.jpg" ""  "" >}}Vanuit Cedar City hebben we vanmorgen een mooie route door de bergen genomen, recht door Red Canyon, naar [Bryce Canyon National Park](http://www.nps.gov/brca). Een relatief klein park. Je moet het park eerst helemaal door naar het eind, om dan op de terugweg te stoppen bij de viewpoints. Die zijn namelijk aan de linkerkant en het zou gevaarlijk zijn als iedereen op de heenweg over de weg gaat. De, toch wel lange langzame, rit naar boven vond ik nogal saai. Om ons heen zagen we alleen bomen eigenlijk en gingen we heuvel af, heuvel op. Wellicht zitten we inmiddels aan onze natuur-tax ;-) Maar uiteindelijk hebben we toch een paar hele mooie views gezien. Vooral Bryce Point is erg mooi.  

Op de weg naar ons hotel van vannacht stuurde Tomtom ons dwars door [Zion National Park](http://www.nps.gov/zion), het park dat we morgen willen bezoeken.  Dat is een stuk groter en ook anders qua opzet. Door dit park rijd je echt door de rotsformaties en dat vind ik persoonlijk toch een stuk leuker. Ben dus benieuwd wat we morgen verder kunnen zien van het park. Dan hebben we voorlopig ook even genoeg rotsen gezien (al blijf ik me erover verbazen dat alles er steeds net anders uitziet qua structuur, kleur, etc.) en gaan we naar Las Vegas!!   

Dan nog een medische update: het gaat gelukkig wat beter met me. Ik heb anderhalve dag geen eten binnen kunnen houden, maar dat gaat nu prima. Vervelender was het duizelige gevoel dat ik had, dat ging maar niet weg. Ik ben zelfs naar de apotheek geweest en heb daar motion sickness pilletjes gekregen voor de draaierigheid. Geen idee of ze ook echt gewerkt hebben, maar ik kan inmiddels weer zitten en lopen zonder dat alles heen en weer gaat. Wel zo prettig, al was ik niet van plan om mijn vakantie daarvoor op te geven. Wat het is geweest weet ik niet. Misschien het warme weer hier? (al was het vandaag erg koud in Bryce, we moesten zelfs onze jas aantrekken. Maar in de auto zaten we met de airco aan, want de zon schijnt wel volop.)  

Gereden aantal miles vandaag: 231  
Overnachten in: [Travelodge](http://www.travelodge.com), Hurricane.   
Gegeten in: ons motel, want we hebben een magnetron hier. En dus weer wat broodjes en pizza en nu Hagendaz ijs toe.
