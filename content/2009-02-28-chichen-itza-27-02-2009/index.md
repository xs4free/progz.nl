---
title: Chichen Itza (27-02-2009)
author: nathalie
type: post
date: 2009-02-28T03:42:00+01:00
url: /weblog/2009/02/28/chichen-itza-27-02-2009/
commentFolder: 2009-02-28-chichen-itza-27-02-2009
categories:
- Vakantie
tags:
- Mexico
resources:
- src: 20090227-Chichen-Itza-706068.jpg
  title: Chichen Itza

---
Vanmorgen is onze rondreis ‘Mundo Maya’ begonnen. We zitten met 2 andere Nederlanders in de bus, die we al hadden ontmoet in ons hotel in Cancun, en met 16 Belgen. Deze Belgen spreken alleen helaas Frans, dus dat houdt in dat onze – van oorsprong Belgische – reisleider steeds het verhaal in het Nederlands en Frans verteld. Dat is natuurlijk heel fijn, maar ik moet er ook even bij vertellen dat hij vandaag wel 1 héél uurtje (siesta in de bus) zijn mond heeft gehouden! Tis echt een schatje en hij weet veel, maar soms is het…uhm.. vermoeiend ;-)  Hij is in ieder geval getrouwd met een Mexicaanse en heeft 2 kinderen, dus hij weet zijn weg goed te vinden en daar profiteren wij van.  

Vanuit Cancun zijn we naar Chichen Itza gereden. Alles wat we er van te voren over hadden gehoord, klopte. Wat interessant zeg! Chichen Itza is een van de nieuwe wereldwereldwonderen en je kan er op een uitgestrekt gebied onder meer een piramide, tempel, balspeelveld en een cenote vinden.  Alles wat je er vindt staat er niet voor niets en met een speciale betekenis. Het is de kalender van de Maya’s. Uitleggen hier heeft weinig zin; je moet het gewoon zien. Vanwege ongelukken mochten we nergens op en vanwege vernielingen ook nergens in. Dat was wel jammer, maar misschien krijgen we bij een van de andere tempels die we gaan bezoeken wel de kans om dichterbij te komen. We zijn tot 13.00 uur gebleven in Chichen Itza en dat was toch wel onze max; we konden de hitte namelijk niet zo heel erg goed hebben (of althans ik in ieder geval niet, maar Rogier stond ook aardig te zweten). Er was hier en daar wel wat schaduw, maar het hielt niet over. Terug de airco van de bus dus in…  
{{< img "20090227-Chichen-Itza-706068.jpg" ""  "Chichen Itza" >}}Na een georganiseerde lunchstop gingen we naar het Franciscaanse klooster. Zelfs de Paus heeft het wel eens bezocht. Het zag er van buiten reusachtig uit. Van binnen was het iets minder speciaal, maar met de uitleg van onze gids was het wel interessant.  

Na nog een uur in de bus kwamen we aan in de hoofdstad van Yucatan: Merida. Hier overnachten we vandaag in een business hotel. De weg hier naartoe ging niet alleen over de snelweg, maar ook tussen dorpjes door. We zien hier dus wel wat meer van het ‘echte’ Mexico. Erg zielig om te zien hoe sommige mensen hier moeten wonen. Hun huizen zijn vaak wel van steen, maar erg klein en als er af en toe een deur open staat zie je dat ze eigenlijk weinig/geen meubilair hebben. Onze gids vertelde ons dat de meeste Mexicanen ongeveer 5 dollar per dag verdienen (minimumloon). Shocking. Apart was het om in Merida een giga-rij te zien bij een bank. Rogier maakte nog de grap dat ze daar vast gratis geld uitdeelden ;-) Maar het salaris was waarschijnlijk net gestort en de Mexicanen gingen meteen hun geld van de bank halen. Van sparen hebben ze hier niet gehoord.  

Morgen gaat de reis verder naar Palenque.
