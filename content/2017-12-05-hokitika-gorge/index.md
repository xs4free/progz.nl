---
title: Hokitika Gorge [30-11-2017]
author: rogier
type: post
date: 2017-12-05T08:00:08+01:00
url: /weblog/2017/12/05/hokitika-gorge/
commentFolder: 2017-12-05-hokitika-gorge
categories:
- Wereld trip 2017
tags:
- Nieuw Zeeland
resources:
- src: 20171130-DSC02284.jpg
  title: Hokitika Gorge
  params:
    banner: true
- src: 20171130-DSC02296.jpg
  title: Hokitika Gorge
  params:
    imagegallery: true
- src: 20171130-IMG_7167.jpg
  title: Hokitika Gorge
  params:
    imagegallery: true
- src: 20171130-DSC02265.jpg
  title: Hokitika Gorge
  params:
    imagegallery: true
- src: 20171130-DSC02284.jpg
  title: Hokitika Gorge
  params:
    imagegallery: true

---
Vandaag zijn we vanuit Greymouth vertrokken richting Fox Glacier. Om de rit een beetje op te delen, hebben we een tussenstop toegevoegd bij de Hokitika Gorge. Het laatste stuk van de route naar dit ravijn ging over een stukje gravel (wat volgens de campermaatschappij eigenlijk niet mocht), maar het was gelukkig maar een paar honderd meter. Vanaf de steile weg waarlangs iedereen geparkeerd stond, moesten we via een pad langs een bergwand, af en toe voorzien van een boardwalk, een kwartiertje lopen tot een swingbridge (schommelbrug). Deze was ‘maar’ 35 meter lang, maar hing wel boven een prachtig ravijn, waar onderaan een fel turquoise blauw riviertje stroomde. Het pad liep nog iets verder door, nu berg afwaarts naar het riviertje. Daar sprongen een aantal mensen vanaf een hoge rots in het water. Nu is het vandaag ruim boven de 20 graden, maar zo’n sprong zou ik toch niet snel maken. Ik zou veel te bang zijn dat ik precies op de verkeerde (ondiepe) plek spring. Fabienne heeft nog wel even het riviertje onder de brug iets ondieper gemaakt, door een paar kleine kiezels erin te gooien en heel hard plons te roepen! ?

Vanaf Hokitika zijn we doorgereden naar Fox Glacier. Hierbij zijn we expres Franz Josef Glacier voorbij gereden, omdat we gelezen hadden dat dit een erg druk stadje is en dat we in Fox Glacier ook precies de faciliteiten hebben die wij zoeken, namelijk een scenic flight met een helikopter! ?

Het plaatsje Franz Josef Glacier zag er wel gezellig uit. Ik kreeg een beetje het a-pres-ski-gevoel, zonder dat daar daadwerkelijk sneeuw lag. De terrasjes waar we langs reden, zaten in ieder geval helemaal vol. Vanaf Franz Josef was het een half uurtje slingeren over steile bergweggetjes (met prachtige uitzichten) tot we bij Fox Glacier. Het stadje is een stuk kleiner, maar de camping kijkt prachtig uit op de hoogste bergen van het eiland. Morgen die bergen eens van dichtbij bekijken!


