---
title: Viva Las Vegas (18-09-2006)
author: nathalie
type: post
date: 2006-09-20T07:13:00+02:00
url: /weblog/2006/09/20/viva-las-vegas-18-09-2006/
commentFolder: 2006-09-20-viva-las-vegas-18-09-2006
categories:
- Vakantie
tags:
- Amerika
- westkust
resources:
- src: 20060918-Five-Dollar-Win-728787.jpg

---
{{< img "20060918-Five-Dollar-Win-728787.jpg" ""  "" >}}We zijn natuurlijk niet alleen naar Vegas gegaan om ons te vergapen aan alle lichtjes en shows. Vandaag werd het tijd om te gokken! En Rogier is wat gelukkiger in het spel dan ik… Hij kreeg het voor elkaar om van 1 dollar, 5 dollar te maken!! :-) Yeah! Verder hebben we natuurlijk dik verloren, maar het ging ons om de fun (vandaar dat we ook die 5 dollar hebben uit laten betalen haha). We zijn deze avond niet meer de hele Strip afgelopen, maar zijn in een handjevol casino’s naar binnen gestapt om de automaten wat beter te bekijken en wat te spelen. Uiteindelijk viel het ons tegen hoe weinig verschillende automaten er waren. Er staan er echt heel veel per casino, maar de spelletjes zijn vrijwel hetzelfde met steeds een ander thema. Dat was ons eerst niet opgevallen. Sommige automaten bleken niets voor ons te zijn (of begrepen we de lol niet? Want andere mensen bleven er wel een hele avond achter zitten). Black Jack was meer ons spel. En zo vloog eigenlijk de avond voorbij. We hebben trouwens ook nog letterlijk een stukje ‘gevlogen’ in de rollercoaster van ons hotel (dat moesten we toch even proberen!), echt heel stoer en hoog.  

Overdag moesten we het van onze voeten wat rustiger aan doen en aangezien het ook behoorlijk warm was (en dat bleef het ’s avonds ook, want we liepen ’s nachts gewoon in ons t-shirt buiten), zochten we wat verkoeling in een Outlet Center. Las Vegas heeft er twee. Las Vegas Outlet Center en Las Vegas Premium Outlets. We stonden eerst bij de eerste voor de deur, maar dit gigantische overdekte centrum bleek niet de Seiko store te hebben waar Rogier naar op zoek was. Dus stapten we weer in de auto op weg naar de Premium Outlets. Dit centrum is wat kleiner (de winkels ook) en niet overdekt (lees geen airco). We zijn in een paar winkels geweest, maar alleen bij een speelgoedwinkel lieten we ons verleiden om toch nog 2 spelletjes mee te nemen.  

Daarna zijn we op de goede gok naar [Regal Texas Station Stadium 18](http://www.fandango.com/TheaterPage.aspx?location=89030&tid=AABMX/), een bioscoop met 18 zalen, gegaan. Voor de meeste films moesten we een uur wachten en dus kozen we voor [Step Up](http://www.imdb.com/title/tt0462590/) (een soort Dirty Dancing). De film draait ook in Nederland, maar we hadden 'em nog niet gezien. Een leuke, romantische film. Waarschijnlijk was deze film alleen ook al wel een tijdje uit in Amerika en zaten we dus niet in een heel grote zaal, maar wel met een groot scherm. De stoelen waren opgesteld zoals ze ook wel in Antwerpen staan (voor wie daar wel eens is geweest). Het relaxte was dat je een beetje achterover kon liggen in je stoel; echt heel ontspannend filmpje kijken!  
Het waren in elk geval twee onvergetelijke dagen in deze maffe stad. Las Vegas rulez! (check ook het verhaal hieronder over onze eerste avond)  

Gereden aantal miles vandaag: 31  
Overnachten in: [New York New York](http://www.nynyhotelcasino.com/), Las Vegas.  
Gegeten in: [China Star Buffet](http://www.usmenuguide.com/chinastar.html) (gewoon simpel Chinees buffet. En ik heb zelfs heel gezond broccoli gegeten en fruit toe, jaja! ;-) )
