---
title: Bye bye Florida (15-05-2008, dag 12)
author: nathalie
type: post
date: 2008-05-17T04:33:00+02:00
url: /weblog/2008/05/17/bye-bye-florida-15-05-2008-dag-12/
commentFolder: 2008-05-17-bye-bye-florida-15-05-2008-dag-12
categories:
- Vakantie
tags:
- Amerika
- Oost-kant
resources:
- src: 20080515-Chevrolet-Impala-LT-side-792929.jpg
- src: 20080515-Chevrolet-Impala-LT-inside-732803.jpg

---
Voor het eerst rijden we niet de volledige vakantie, maar pakken we het vliegtuig om naar een andere staat te vliegen. Dat betekende wel dat we onze Mustang vanmorgen weer moesten inleveren bij Hertz in Miami. We bleken er 1492 mijl mee gereden te hebben. Omgerekend is dat 2401 kilometer.  

Daarna door naar het vliegveld van Miami met een shuttlebus. Ons vliegtuig vertrok om 12 uur en we waren er om 10 uur. Dat was wel nodig, want we konden gisteren via internet niet meer onze stoelen in het vliegtuig reserveren. Er was nog maar 1 stoel over om op te klikken (blijkbaar kan je veel eerder dan 24 uur van te voren inchecken hier), maar gelukkig stond er ook op de site van American Airlines dat ze zelf nog een aantal stoelen vast houden die pas op de dag zelf worden verdeeld onder reizigers die nog geen stoel hebben. Wij dus. We kregen uiteindelijk plekken bij een exit, dus lekker veel beenruimte. Verder was het vooral rommelig op het vliegveld. We hadden het idee dat we van het kastje naar de muur werden gestuurd. We zijn bij heel veel verschillende balies geweest. De vlucht zelf duurde 2,5 uur en was prettig.{{< img "20080515-Chevrolet-Impala-LT-side-792929.jpg" ""  "" >}}Op het vliegveld van Baltimore (dat ligt boven Washington) bij Hertz weer een andere auto opgehaald. Een vriendelijke dame achter de balie gaf ons zelfs eentje met een never lost systeem zonder dat we er extra voor hoefden te betalen (maar we gebruiken toch maar onze eigen tomtom, want de route-aanwijzingen op het never lost systeem zijn niet heel duidelijk). We rijden nu in een Chevrolet Impala LT. Wel even wat anders dan de Mustang, die maakte naar verhouding veel herrie ;-) Deze voelt een beetje alsof je zweeft. We hebben wel even geknipperd met onze ogen toen we het interieur zagen: leren bekleding, gescheiden climatcontrol, stoelverwarming, electrisch verstelbare stoelen, etc.  We gaan in deze auto een week rondrijden en leveren hem op de eerste dag van New York weer in.{{< img "20080515-Chevrolet-Impala-LT-inside-732803.jpg" ""  "" >}}Verder niet zoveel spannends gedaan vandaag. Naar Washington gereden en daar een motel gevonden. Was wel even zoeken, want de stad is in veel wijken opgedeeld. Het is hier kouder dan in Florida, dat is even wennen. En verder zijn we toch wel blij met de vlucht, want dat heeft ons zeker een dag reistijd bespaard met de auto. Nu zijn we wat meer uitgerust, hebben natuurlijk verplicht moeten rusten vandaag ;-)  

Gegeten bij:  Montclair Family Restaurant in Dumfries (Washington) (beetje chaotische bediening, maar was lekker grieks eten)  
Overnacht in: Econo Lodge, Dumfries (Washington)  
Gereden afstand:  110 mijl (177 kilometer)
