---
title: Rustdag (06-03-2009)
author: rogier
type: post
date: 2009-03-08T01:07:00+01:00
url: /weblog/2009/03/08/rustdag-06-03-2009/
commentFolder: 2009-03-08-rustdag-06-03-2009
categories:
- Vakantie
tags:
- Mexico
resources:
- src: 20090306-Stokstaartjes-708311.jpg
  title: Stokstaartjes bedelen om eten
aliases:
- /weblog/vakantie/2009/03/rustdag-06-03-2009.html

---
Vandaag hebben we dan toch écht eindelijk helemaal niets gedaan. We hebben vanmorgen even lekker uitgeslapen, zijn op ons dooie gemak naar de ontbijtzaal gelopen en hebben daar lekker gegeten. Daarna terug naar onze kamer, een boekje gehaald en doorgelopen naar het strand. Daar zijn we op een strandstoel neergeploft en hebben daar even lekker tot de lunch gezeten. Even lunchen bij het Italiaanse restaurant (met natuurlijk een stukje pizza) en daarna op de kamer (in de airco) een spelletje gespeeld en weer een boekje gelezen. Daarna was het al weer tijd voor het diner. Aangezien we vanmorgen niet op tijd wakker waren om voor een van de  a-la-carte restaurants te reserveren, zijn we ‘weer’ naar het Mexicaanse buffet gegaan. Na verschillende tortilla’s en een paar stukjes gestoofd biefstuk, was het tijd voor het toetje: brownie-chocolade-taart! (nu al mijn persoonlijke favoriet van deze vakantie). Vol en voldaan liepen we terug naar onze kamer, toen we onderweg nog een paar stokstaartjes tegenkwamen die om eten liepen te bedelen bij de toeristen. Niet bepaald zoals ze in de natuur leven, maar wel even leuk om te zien. Wat dat betreft hebben ze in dit resort wel meerdere dieren los rondlopen, zo staan er naast de ingang 2 ezels, lopen er katten rond,  hebben ze een riviertje met daarin schildpadden en is er ook nog een kleine volière met een paar vogels.{{< img "20090306-Stokstaartjes-708311.jpg" ""  "Stokstaartjes bedelen om eten" >}}Maar kortom, we hebben deze dag eigenlijk niets zinnigs gedaan, héérlijk! Maar wees gerust, de rest van dit blog gaat niet alleen maar gevuld worden met ‘heerlijke rustdagen’, want we hebben vandaag ook nog kans gezien om 2 excursies te boeken: een zwem/snorkel toer in cenotes en een jeep-tour over Cozumel. Morgen gaan we al zwemmen en snorkelen, dus dan kunnen jullie ook lezen wat cenotes zijn. ;-)
